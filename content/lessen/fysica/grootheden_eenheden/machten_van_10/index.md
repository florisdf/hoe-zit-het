---
title: "Machten van 10"
date: 2019-01-28T08:06:49+01:00
weight: 2
draft: true
tags: []
categories: []
level: ""
course: ""
topic: ""
---

Om heel grote en heel kleine getallen voor te stellen, gebruiken we vaak
machten van $10$. Zo worden de getallen leesbaarder en besparen we flink wat
schrijfwerk.

De afstand tussen de aarde en de zon, bijvoorbeeld, is ongeveer $150\ 000\ 000
\ 000 \si{ m}$. Zo'n groot getal schrijven we beter als een macht van 10:

$$150\ 000\ 000\ 000 \si{ m} = 1.50 \cdot 10^{11}\si{ m}$$

Voor heel kleine getallen doen we net hetzelfde. De tijd die het licht nodig
heeft om $1 \si{ m}$ ver te reizen, bedraagt $0.00000000334 \si{ s}$. Dat
schrijven we als: $$0.00000000334 \si{ s} = 3.34\cdot 10^{-9} \si{ s}$$

## Machten van 10 verschuiven komma's
Voor we tonen hoe je van een getal een macht van 10 maakt, bespreken we eerst het omgekeerde: een macht van 10 terug uitrekenen. Enkele voorbeelden:
$$2.621\cdot 10^2 = 262.1$$
$$75.0411\cdot 10^3 = 75\ 041.1$$
$$6.3\cdot 10^{-3} = 0.0063$$
$$405.9\cdot 10^{-2} = 4.059$$
$$51\cdot 10^{3} = 51\ 000$$

Je ziet dat vermenigvuldigen met een macht van 10
ervoor zorgt dat de **komma verschuift**.
De komma verschuift **naar links bij negatieve machten** en ze verschuift **naar rechts bij positieve machten**.

Vermenigvuldigingen met $10^{\orange{2}}$, bijvoorbeeld, verschuift de komma {{% class "2 plaatsen naar rechts" "orange" %}}.
Vermenigvuldigingen met $10^{\orange{-3}}$ verschuift de komma {{% class "3 plaatsen naar links" "orange" %}}.


## Help! Een geblokkeerde komma!
Soms kan het lijken alsof de komma niet kan verschuiven. Bijvoorbeeld
$$6.0\cdot 10^{-2}$$
Hierbij zouden we de komma 2 plaatsen naar links moeten verschuiven, maar het lijkt alsof we de komma maximaal één plaats naar links kunnen verschuiven.

De oplossing is om je in te beelden dat er links **heel veel nullen staan**:
$$\orange{0000000000}6.0\cdot 10^{-2}$$
Dan kunnen we eenvoudig de komma twee plaatsen naar links verschuiven:
$$\orange{000000000}.\orange{0}60$$
Tenslotte laten we de overbodige nullen links terug weg:
$$\orange{0}.\orange{0}60$$

Ook bij postieve machten kunnen we zo een *geblokkeerde komma* tegenkomen:
$$754.61\cdot 10^{3}$$
Nu zou de komma 3 plaatsen naar rechts moeten schuiven, maar er lijkt niet genoeg plaats te zijn daarvoor. We voegen nu heel veel nullen **rechts** toe:
$$754.61\orange{00000000}\cdot 10^{3}$$
Zo is er plaats genoeg om de komma te verschuiven:
$$75461\orange{0}.\orange{0000000}$$
Tenslotte laten we de overbodige nullen weg:
$$754\ 61\orange{0}$$

{{% expand "Uitbreiding: nullen rechts toevoegen" %}}
Als een bepaald getal een **meting** voorstelt, mag je niet zomaar nullen toevoegen aan de **rechterkant**.
Dat komt omdat **een meting nooit exact is**, waardoor je niet weet welke cijfers er rechts staan. Als je rechts allemaal nullen schrijft, ga je er zomaar van uit dat die cijfers nul zijn. Hierover meer in de les over [benaderingsregels](../benaderingsregels).
{{% /expand %}}

## Getallen omzetten naar een macht van 10
We willen nu een getal omzetten naar een macht van 10. Bijvoorbeeld $357.4$ omzetten naar

1. Hoeveel cijfers wil je uiteindelijk vóór de komma hebben?
2. Hoeveel plaatsen moet de komma opschuiven naar links/rechts om dat aantal cijfers vóór de komma te hebben?
1. Bepaal hoeveel plaatsen de komma moet verschuiven
2. Schrijf de verschuiving als een macht van 10
3. Compenseer met de omgekeerde macht van 10
4. Combineer
