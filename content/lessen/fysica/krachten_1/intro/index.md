---
title: "Wat is een kracht?"
date: 2019-05-24T11:00:42+02:00
weight: 1
draft: true
tags: []
categories: []
level: ""
course: ""
topic: ""
---

Een van de meest fundamentele [grootheden](../../grootheden_eenheden/intro) in de
fysica is **kracht**. Kracht is een maat voor op welke manier er wordt
**geduwd** tegen of **getrokken** aan een voorwerp. Wanneer een kracht inwerkt
op een voorwerp, kan de kracht een **verandering van de snelheid** en/of een
**vervorming** van dat voorwerp tot gevolg hebben.

Je komt krachten voortdurend tegen in het dagelijkse leven:

* Wanneer je vooruit stapt, **duw** je je af tegen de grond;
* De zwaartekracht **trekt** ons naar beneden waardoor we met de twee voetjes op de
  grond blijven staan;
* De zwaartekracht van de zon **trekt** aan de aarde waardoor de aarde in een baan
  rond de zon blijft;
* Bij het fietsen **duw** je op je pedalen;
* ...

(illustratie)

Het symbool voor de grootheid kracht is $F$ {{% mute "(van het Engelse <em>force</em>)" %}} en de
[SI-eenheid](../../grootheden_eenheden/intro##si-eenheden-maken-duidelijke-afspraken)
is **de newton** (symbool: $\si{N}$), genoemd naar de bekende natuurkundige
[Isaac Newton](https://nl.m.wikipedia.org/wiki/Isaac_Newton).

| Grootheid          | SI-eenheid         |
| ------------------ | ------------------ |
| Kracht ($F$)  | newton ($\si{N}$)  |

Om je een idee te geven van hoe groot een newton juist is: als je een flesje
water van een halve liter op je hand zet, voel je een kracht van ongeveer
$5\si{ N}$.

(illustratie)

## Veld- en contactkrachten
We kunnen een onderscheid maken tussen krachten die op afstand werken en
krachten die enkel werken wanneer er contact is tussen twee voorwerpen.

Wanneer een **kracht op afstand** werkt, spreken we van een **veldkracht**. Een
voorbeeld hiervan is de zwaartekracht. Die werkt namelijk ook wanneer je niet
in contact bent met de aarde, bijvoorbeeld als je in een vliegtuig zit.

(illustratie)

We zeggen dat de aarde een **zwaartekrachtsveld** opwekt. Dat betekent dat
voorwerpen die in de buurt van de aarde komen, een trekkende kracht zullen voelen
in de richting van de aarde.

(illustratie)

Vaak zal er voor een kracht echter contact nodig zijn tussen twee voorwerpen.
Wanneer je wagen in panne valt en je moet die vooruit duwen, bijvoorbeeld, kan
dat niet zonder de wagen aan te raken. We spreken dan over een
**contactkracht**.

(illustratie)

{{% expand "Uitbreiding: bestaat een contactkracht wel echt?" %}}
We hebben een contactkracht net gedefinieerd als een kracht die ontstaat wanneer
twee voorwerpen elkaar *aanraken*, bijvoorbeeld wanneer je een wagen vooruit
probeert te duwen. Maar wat is dat eigenlijk, "*aanraken*"?

Atomen zijn overal rondom ons. De lucht zit vol zuurstof- en stikstofatomen;
mensen, dieren en planten bestaan voornamelijk uit waterstof-, zuurstof- en
koolstofatomen. Een eigenschap van atomen is dat ze elkaar afstoten wanneer ze
heel dicht bij elkaar komen.

(illustratie)

Dat is ook zo voor de atomen waaruit je handen zijn opgebouwd en waaruit wagens
zijn opgebouwd.  Wanneer je met je hand dus tegen een wagen begint te duwen,
zullen de atomen van je hand en de atomen van de wagen elkaar afstoten, zoals
twee afstotende magneten.

(illustratie)

Zo zal er altijd een kleine afstand blijven tussen je hand en de wagen, hoe
hard je ook duwt.

(illustratie)

**Contactkrachten** zijn dus ook krachten op afstand, en **zijn dus eigenlijk
veldkrachten**.
{{% /expand %}}


## Samengevat
{{% attention "Kracht" %}}
**Kracht** is een grootheid die beschrijft op welke manier er wordt **geduwd**
tegen of **getrokken** aan een voorwerp. Wanneer een kracht inwerkt
op een voorwerp, kan de kracht een **verandering van de snelheid** en/of een
**vervorming** van dat voorwerp tot gevolg hebben.
{{% /attention %}}

{{% attention "Veld- en contactkrachten" %}}
* Een **veldkracht** is een kracht die **op afstand** werkt en het gevolg is
  van een krachtveld zoals het zwaartekrachtsveld;
* Een **contactkracht** is een kracht die enkel kan optreden wanneer er **direct
  contact** is tussen twee voorwerpen.
{{% /attention %}}
