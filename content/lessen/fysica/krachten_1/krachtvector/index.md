---
title: "Kracht als vector"
date: 2019-05-24T11:03:10+02:00
weight: 2
draft: true
tags: []
categories: []
level: ""
course: ""
topic: ""
---
[Kracht](../intro) is een maat voor hoe er geduwd of getrokken wordt. Een van
de speciale eigenschappen van de grootheid *kracht* is dat ze een **vectoriële
grootheid** is.

## Vectoriële grootheden
Bij een **vectoriële grootheid** hoort altijd **een richting**. Verplaatsing,
bijvoorbeeld, is een vectoriële grootheid. Als je alleen de afstand kent die
iemand heeft afgelegd, kan je niet exact weten waar die persoon is geëindigd.
Je moet niet alleen weten hoe ver de persoon is gestapt, je moet ook weten
**welke richting** de persoon is uit gegaan.

{{% svg "img/verplaatsingsvector_1.svg" %}}

**Hoe ver** de persoon stapte, noemen we de **grootte** van de verplaatsing.
**Waarheen** de persoon stapte, noemen we de **richting** van de verplaatsing.

{{% svg "img/verplaatsingsvector_2.svg" %}}

Kracht is een ander voorbeeld van een vectoriële grootheid. Als je wilt weten
wat er met een slee gebeurt als iemand eraan trekt, moet je
niet alleen weten **hoe hard** {{% mute "(= grootte)" %}},
maar ook **in welke richting** {{% mute "(= richting)" %}} er aan de slee getrokken
wordt.

{{% svg "img/krachtvector.svg" %}}

Bij een kracht hoort dus zowel een **grootte**
{{% mute "(hoe hard je trekt of duwt)" %}} als een **richting**
{{% mute "(waarheen je trekt of duwt)" %}}. Daarom is kracht een vectoriële
grootheid. In symbolen noteren we een **krachtvector** als een *F* met een
pijltje boven: $\vec{F}$. Voor de duidelijkheid gaan we bij krachten meestal in de *index* {{% mute "(rechts onderaan)" %}} noteren wie of wat de kracht levert en op wie of wat de kracht aangrijpt. De zwaartekracht op een vrouw genaamd Maria, bijvoorbeeld, zouden we noteren als $\vec{F}_{zM}$.

| Schrijf | Lees |
|---------|------|
|$\vec{F}$| De krachtvector $\vec{F}$ |
|$\norm{\vec{F}}$| De grootte van $\vec{F}$ |
|$F$| De grootte van $\vec{F}$ |
| $\vec{F}_{AB}$ | De kracht die *A* uitoefent op *B* |



## Grootte, richting, zin en aangrijpingspunt
De **grootte** van een krachtvector $\vec{F}$ zegt **hoeveel kracht** er wordt
uitgeoefend. De grootte van een kracht is **altijd positief**. We noteren de
grootte van $\vec{F}$ als $\norm{\vec{F}}$ of als $F$
{{% mute "(merk op: geen pijltje op de $F$)" %}}. Bij het tekenen van een
vector gebruiken we de **lengte van de vector** om de grootte van de kracht aan
te geven.

(illustratie met $F = 200\si{ N}$ en $F = 150\si{ N}$)

Wat we tot nu toe *richting* noemden, zullen we meestal verder opsplitsen in
twee eigenschappen: de *richting* van $\vec{F}$ en de *zin* van $\vec{F}$.
De **richting** van $\vec{F}$ zegt **aan welke rechte of as $\vec{F}$
evenwijdig is**. Bijvoorbeeld: *"evenwijdig aan de x-as"*, of
*"evenwijdig aan de rechte met rico gelijk aan 1"*.

(illustratie)

{{% expand "Richting beschrijven" %}}
Er zijn meerdere manieren om dezelfde richting te beschrijven. De
richting van onderstaande vector kan je beschrijven als:

* *"horizontaal"*, of
* *"evenwijdig aan de x-as"*, of
* *"evenwijdig aan de rechte met rico gelijk aan 0"*.

(illustratie)
{{% /expand %}}

De **zin** van $\vec{F}$ zegt **naar welke kant $\vec{F}$ wijst**.
Dat kan bijvoorbeeld *"naar de positieve kant van de x-as"* zijn, of *"naar
beneden"*.

(illustratie)

{{% expand "Zin beschrijven" %}}
Er zijn meerdere manieren om dezelfde zin te beschrijven. De
zin van onderstaande vector kan je beschrijven als:

* *"naar rechts"*, of
* *"naar beneden"*, of
* *"naar de positieve kant van de x-as"*, of
* *"naar de negatieve kant van de y-as"*.

(illustratie)

{{% /expand %}}


Tenslotte heeft een krachtvector ook een **aangrijpingspunt**. Het is namelijk
ook belangrijk om te zeggen **waar de kracht uitgeoefend wordt op het
voorwerp**. Wanneer je tegen de bovenkant duwt van een flesje water dat op
tafel staat, zal het flesje sneller kantelen dan wanneer je tegen de onderkant
van het flesje duwt.

(illustratie)

## Samengevat
{{% attention "Vectoriële grootheden" %}}
Een vectoriële grootheid is een grootheid met een **grootte**, een **richting**
en een **zin**.
{{% /attention %}}

{{% attention "Kracht is een vector" %}}
Een **krachtvector** $\vec{F}$ heeft **vier eigenschappen**:

1. De **grootte**: hoe groot is de kracht? Notatie: $\norm{\vec{F}}$ of $F$.
2. De **richting**: wat is de richting van de rechte waarmee de krachtvector evenwijdig
   is?
3. De **zin**: naar welke kant gaat de kracht?
4. Het **aangrijpingspunt**: waar wordt de kracht uitgeoefend op het voorwerp?
{{% /attention %}}
