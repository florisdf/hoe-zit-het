---
title: "Normaalkracht en gewicht"
date: 2019-05-24T11:13:59+02:00
weight: 4
draft: true
images: []
---
Wanneer je met je voeten op de grond staat, ondersteunt de grond jou. Wanneer
je jouw jas aan een kapstok hangt, zorgt de kapstok ervoor dat de jas niet op de grond valt.
De kracht die zo'n
ondersteuning of ophanging uitoefent, noemen we een **normaalkracht**.

(illustratie)

## Een normaalkracht ondersteunt
Een normaalkracht $\vec{F}\_{n}$ is een kracht die een **ondersteuning uitoefent op een voorwerp**. Het aangrijpingspunt van $\vec{F}\_{n}$ tekenen we op de plaats waar de ondersteuning contact maakt met het voorwerp.

Stel dat Maria en Dirk zich wagen aan een bezoekje aan de lokale speeltuin. Maria zet zich op de schommel en Dirk gaat aan het klimrek hangen.

(illustratie)

Maria wordt ondersteund door de schommel. De schommel oefent dus een normaalkracht $\vec{F}\_{nM}$ uit op Maria. Het aangrijpingspunt van $\vec{F}\_{nM}$ tekenen we aan het zitvlak van Maria.

(illustratie)

Bij een ophanging, zoals Dirk die aan het klimrek hangt, is er ook een normaalkracht. Omdat Dirk met beide handen aan het klimrek hangt, zijn er hier zelfs twee normaalkrachten. Voor ieder hand één.

(illustratie)

## Normaalkracht altijd loodrecht op steunoppervlak
De normaalkracht is *"normaal"* omdat ze altijd loodrecht op het steunoppervlak
staat {{% mute "(*normaal* is een ander woord voor *loodrecht*)" %}}. Ook
wanneer het steunoppervlak schuin staat, staat de normaalkracht er loodrecht op.

(illustratie)

## Gewicht duwt op ondersteuning
In het dagelijkse taalgebruik bedoelen we met *gewicht* hoeveel kilogram iets
of iemand weegt. In fysica betekent gewicht iets anders. In fysica is het
gewicht $\vec{F}_g$ de kracht die een **voorwerp uitoefent op zijn ondersteuning**. Gewicht is dus een **kracht**, met als eenheid **newton**, en **niet kilogram**.

Welk gewicht $\vec{F}_g$ oefent Dirk uit op het klimrek, als je weet dat een massa heeft van $85{,}0~\si{kg}$?

(illustratie)

Dirk gaat nu naar de maan en neemt het klimrek mee. Zijn ruimtepak heeft een massa van $10{,}0~\si{kg}$. Welk gewicht oefent hij nu uit op het klimrek? Neem aan dat $g_{maan}=1{,}62~\si{N/kg}$.

(illustratie)

{{% expand "Verschillende definities voor gewicht" %}}
Als je verschillende handboeken van fysica naast elkaar legt, zal je zien dat "gewicht" niet overal dezelfde definitie heeft. Sommige handboeken definiëren gewicht als de [zwaartekracht](../zwaartekracht) die inwerkt op een voorwerp, dus $F_g = m \cdot g$. In dat geval is gewicht een kracht die inwerkt op het voorwerp zelf, en is er niet per se een ondersteuning nodig.

In alle definities van gewicht, is gewicht wel altijd **een kracht** met als eenheid **newton** en **nóóit kilogram**.
{{% /expand %}}

## Gewicht en normaalkracht zijn tegengesteld
Gewicht en normaalkracht komen altijd samen voor. Daarenboven hebben ze altijd **dezelfde grootte en richting**, maar hebben ze een **tegengestelde zin**.

(illustratie)

Het belangrijkste verschil is op welk voorwerp de krachten inwerken. De **normaalkracht** teken je enkel **op het ondersteunde voorwerp**. Het **gewicht**, daarentegen, teken je enkel **op de ondersteuning**.

(illustratie)

