---
title: "Normaalkracht en gewicht"
date: 2019-05-24T11:13:59+02:00
weight: 4
draft: true
images: []
---
Wanneer je met je voeten op de grond staat, ondersteunt de grond jou. Wanneer
je jouw jas aan een kapstok hangt, zorgt de kapstok ervoor dat de jas niet op de grond valt.
De kracht die zo'n
ondersteuning of ophanging uitoefent, noemen we de **normaalkracht**.

(illustratie)

## De normaalkracht ondersteunt
De normaalkracht $\vec{F}\_{n}$ is de kracht die een **ondersteuning uitoefent op het ondersteunde voorwerp**. Het aangrijpingspunt van $\vec{F}\_{n}$ tekenen we op de plaats waar de ondersteuning contact maakt met het voorwerp.

Stel dat Maria en Dirk zich wagen aan een bezoekje aan de lokale speeltuin. Maria zet zich op de schommel en Dirk gaat aan het klimrek hangen.

(illustratie)

Maria wordt ondersteund door de schommel. De schommel oefent dus een normaalkracht $\vec{F}\_{nM}$ uit op Maria. Het aangrijpingspunt van $\vec{F}\_{nM}$ tekenen we aan het zitvlak van Maria.

(illustratie)

Bij een ophanging, zoals Dirk die aan het klimrek hangt, is er ook een normaalkracht. Omdat Dirk met beide handen aan het klimrek hangt, zijn er hier zelfs twee normaalkrachten. Voor ieder hand één.

(illustratie)

## Normaalkracht altijd loodrecht op steunoppervlak
De normaalkracht is "*normaal*" omdat ze altijd loodrecht op het steunoppervlak
staat {{% mute "(*normaal* is een ander woord voor *loodrecht*)" %}}. Ook
wanneer het steunoppervlak schuin staat, staat de normaalkracht er loodrecht op.

(illustratie)

## Gewicht duwt op ondersteuning
In het dagelijkse taalgebruik bedoelen we met *gewicht* hoeveel kilogram iets
of iemand weegt. In fysica betekent gewicht iets anders. In fysica is het
gewicht **de kracht waarmee een voorwerp duwt op zijn ondersteuning**. Als een voorwerp
wordt opgehangen, is het gewicht de kracht waarmee het voorwerp trekt aan zijn ophanging.
Gewicht is dus een **kracht**, met als eenheid **newton**, en **niet kilogram**.

Welk gewicht oefent Dirk uit op het klimrek? Dirk heeft een massa van $85{,}0~\si{kg}$.

(illustratie)

Dirk gaat nu naar de maan en neemt het klimrek mee. Zijn ruimtepak heeft een massa van $10{,}0~\si{kg}$. Welk gewicht oefent hij nu uit op het klimrek? Neem aan dat $g_{maan}=1{,}62~\si{N/kg}$.

(illustratie)

## Gewicht en normaalkracht
Gewicht en normaalkracht komen vaak samen voor. Je hebt tenslotte enkel gewicht wanneer je ergens op steunt. En vanaf je ergens op steunt, werkt er een normaalkracht op jou.

Wanneer voorwerp stilstaat en aangetrokken wordt door de aarde met een kracht $F_{z}$, dan zal de **normaalkracht gelijk zijn aan de zwaartekracht, maar met tegengestelde zin**.

(illustratie)

Het gewicht is de kracht waarmee het voorwerp op de ondersteuning duwt, en is hier de zwaartekracht waarmee het voorwerp naar beneden wordt getrokken.

(illustratie)

