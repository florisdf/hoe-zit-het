---
title: "Normaalkracht en gewicht"
date: 2019-05-24T11:13:59+02:00
weight: 4
draft: true
images: []
---
Wanneer je met je voeten op de grond staat, ondersteunt de grond jou. Wanneer
je neerzit op een stoel, ondersteunt de stoel jou. De kracht die zo'n
ondersteuning op je uitoefent, noemen we de **normaalkracht**. De kracht die
jij dan weer op de ondersteuning uitoefent, noemen we het **gewicht**.

## Normaalkracht
De normaalkracht is de kracht die een ondersteuning uitoefent op het voorwerp
dat ondersteund wordt. Wanneer Maria op een skateboard staat, dan oefent het
skateboard een normaalkracht uit op de voeten van Maria.

(illustratie)

We duiden de normaalkracht aan als $\vec{F}_{N}$ en tekenen het
aangrijpingspunt in het punt van de ondersteuning.

## Normaalkracht altijd loodrecht op steunoppervlak
De normaalkracht is "normaal" omdat ze altijd loodrecht op het steunoppervlak
staat {{% mute "(*normaal* is een ander woord voor *loodrecht*)" %}}. Ook
wanneer het steunoppervlak schuin staat, staat de normaalkracht er loodrecht op.

(illustratie)

## Gewicht
In het dagelijkse taalgebruik bedoelen we met *gewicht* hoeveel kilogram iets
of iemand weegt. In fysica betekent gewicht iets anders. In fysica is het
gewicht **de kracht een voorwerp duwt op zijn ondersteuning**. Als een voorwerp
wordt opgehangen, is het gewicht de kracht waarmee het voorwerp trekt aan zijn
ophanging.
Gewicht is dus een **kracht**, met als eenheid newton, en **niet** kilogram.

Dirk heeft een massa van $85{,}0~\si{kg}$ en staat op de grond. Wat is zijn
gewicht?

(illustratie)

Dirk gaat nu naar de maan om daar ook wat te gaan staan. Wat is zijn gewicht
daar? Neem aan dat $g_{maan}=1{,}62~\si{N/kg}$.

(illustratie)
