---
title: "Resulterende kracht"
date: 2019-05-24T11:04:17+02:00
weight: 3
draft: true
tags: []
categories: []
level: ""
course: ""
topic: ""
---
Er kunnen meerdere [krachten](../intro) tegelijk inwerken op een voorwerp. Om
te weten wat er met het voorwerp zal gebeuren, moeten we die **krachten
combineren tot een resulterende kracht**.

## Krachten op een voorwerp tekenen
In [een vorige les](../krachtvector) zagen we dat kracht een vectori√´le
grootheid is. We kunnen daarom een kracht voorstellen met een pijl die een
[grootte, richting, zin en
aangrijpingspunt](../krachtvector/#grootte-richting-zin-en-aangrijpingspunt)
heeft.

{{% svg "img/grootte_richting_zin.svg" %}}

Om te weten wat er met een voorwerp gaat gebeuren wanneer krachten erop
inwerken, moeten we eerst al die inwerkende krachten tekenen. Let wel op dat je **enkel de
krachten tekent die op het voorwerp inwerken** en **niet de krachten die het
voorwerp zelf uitoefent** op een ander voorwerp.

Stel dat Maria en Dirk op een schaatsbaan staan en tegen elkaar duwen.

(illustratie)

Als we willen weten wat er met Maria gaat gebeuren, moeten we alle krachten
tekenen die **op Maria** ingrijpen. De kracht die Maria zelf op Dirk uitoefent,
hoort daar dus niet bij.

De krachten op Maria zijn:

* de kracht van Dirk op Maria $\vec{F}_{DM}$,
* [de zwaartekracht](../zwaartekracht) $\vec{F}_{zM}$  die de aarde uitoefent
op Maria,
* [de normaalkracht](../normaalkracht) $\vec{F}_{nM}$ die de schaatsbaan
uitoefent op Maria.

(illustratie)

We kunnen ook de krachten tekenen die op Dirk inwerken. De kracht die Dirk op
Maria uitoefent, hoort daar niet bij.

De krachten op Dirk zijn:

* de kracht van Maria op Dirk $\vec{F}_{MD}$, 
* de zwaartekracht $\vec{F}_{zD}$ die de aarde uitoefent op Dirk,
* de normaalkracht $\vec{F}_{nD}$ die de schaatsbaan uitoefent op Dirk.

(illustratie)

## Resulterende kracht tekenen
Eens we alle krachten op een voorwerp hebben getekend, kunnen we die krachten
**combineren tot √©√©n resulterende kracht**. Met die resulterende kracht zullen
we dan later leren voorspellen wat er met het voorwerp gaat gebeuren üîÆ. 

(illustratie)

Stel dat Maria het schaatsen beu is en ze zich wilt wagen aan een potje
skateboarden. Wij gaan de resulterende kracht zoeken die op Maria inwerkt
tijdens haar *drop* van de *halfpipe*.

(illustratie)

Als we de wrijving met de wind en de halfpipe verwaarlozen, zijn er twee
krachten die inwerken op de droppende Maria:

1. [de zwaartekracht](../zwaartekracht) $\vec{F}_{zM}$ die de aarde uitoefent
op Maria,
2. [de normaalkracht](../normaalkracht) $\vec{F}_{nM}$ die de halfpipe
uitoefent op Maria.

(illustratie)

We willen deze krachten nu combineren tot √©√©n resulterende kracht
$\vec{F}_{rM}$. Dat doen we door de krachtvectoren **vectorieel op te tellen**.
Dat kan op twee manieren:

1. via de kop-staartmethode,
2. via de parallellogram-methode.

{{% attention "kop-staartmethode" %}}
Bij de kop-staartmethode plaatsen we de *staart* van de ene vector aan de *kop*
van de andere.

(illustratie)

Vervolgens verbinden we de vrije staart met de vrije kop.

(illustratie)

Dit is de resulterende kracht.
{{% /attention %}}

{{% attention "Parallellogram-methode" %}}
Bij de parallellogram-methode leggen we eerst de *staarten* van beide vectoren
op elkaar en maken we vervolgens een parallellogram van de krachten.

(illustratie)

We krijgen de resulterende kracht door een vector van de staarten naar de vrije
hoek van het parallellogram te tekenen.

(illustratie)

{{% /attention %}}

Beide methoden geven dezelfde resulterende kracht $\vec{F}_{rM}$:

(illustratie)

De resulterende kracht wijst dus naar rechtsbeneden. De grootte van de
resulterende kracht {{% mute "(in newton)" %}} zullen we in een andere les
leren berekenen.

In [de volgende les](../snelheidsverandering) leren we dat Maria door deze
resulterende kracht **een snelheidsverandering zal hebben naar rechtsbeneden**.
Met andere woorden *versnelt* Maria naar rechtsbeneden. Dat komt overeen met wat
we verwachten. üëç

## Samengevat
{{% attention "Krachten op een voorwerp tekenen" %}}
Wanneer we *"de krachten op een voorwerp"* tekenen, tekenen we alle krachten
die **door andere voorwerpen** worden uitgeoefend **op dat voorwerp**.

(illustratie)
{{% /attention %}}

{{% attention "Resulterende kracht tekenen" %}}
Wanneer er verschillende krachten inwerken op een voorwerp, kunnen we de
resulterende kracht tekenen met behulp van de **kop-staartmethode** of de
**parallellogram-methode**.

(illustratie)
{{% /attention %}}
