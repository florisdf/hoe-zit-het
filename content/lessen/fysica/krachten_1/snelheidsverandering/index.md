---
title: "Snelheidsverandering"
date: 2019-05-24T11:01:53+02:00
weight: 4
draft: true
tags: []
categories: []
level: ""
course: ""
topic: ""
---
We zagen in een [vorige les](../resulterende_kracht) dat we de krachten op een voorwerp kunnen combineren tot één resulterende kracht. In deze les leren we dat er een verband is tussen die resulterende kracht en de **snelheidsverandering** van het voorwerp.

## Snelheid is een vector
We leerden in een [eerdere les](../krachtvector) ook al dat kracht een vectoriële grootheid is. Dat betekent dat een kracht een **grootte, richting en zin** heeft. Net als kracht, is **snelheid ook een vectoriële grootheid**. Zo is het niet alleen belangrijk hoe snel je rijdt {{% mute "(= grootte van de vector)" %}}, maar ook waar je naartoe rijdt {{% mute "(= richting en zin van de vector)" %}}. We schrijven de snelheidsvector als $\vec{v}$.

(illustratie)

## Snelheidsverandering
Snelheid is dus een vector. Een vector heeft drie eigenschappen: grootte, richting en zin. Als minstens één van deze drie verandert, spreken we over **snelheidsverandering**.

### Grootte van de snelheid verandert
Wanneer de snelheid vergroot of verkleint, verandert de **grootte** van de snelheidsvector. Wanneer je bijvoorbeeld sneller begint te trappen op je fiets, vergroot $\vec{v}$ {{% mute "(je gaat sneller vooruit)" %}}. Wanneer je remt, verkleint $\vec{v}$ {{% mute "(je gaat trager vooruit)" %}}.

(illustratie)

### Richting van de snelheid verandert
Wanneer je een bocht neemt met de fiets, verandert de snelheidsvector ook. **Pas wel op!** Dat betekent **niet** dat je sneller of trager gaat. In een bocht verandert de snelheidsvector omdat **de richting** van de vector verandert.

(illustratie)

### Zin van de snelheid verandert
Ten slotte kan de zin van een snelheidsvector ook veranderen. Als je even de straat uitrijdt en nadien terugkeert, is je zin veranderd.

{{% expand "Uitbreiding: Ogenblikkelijke verandering" %}}
Merk wel op dat een vector niet *een klein beetje* van zin kan veranderen. Ofwel gaat de vector naar links, ofwel gaat die naar rechts.

Dat is anders bij verandering van grootte en zin. Een vector kan wél *een klein beetje* van grootte veranderen, of van richting.

Dat lijkt misschien een vreemde opmerking, maar voor bepaalde wiskundige technieken die we later gaan gebruiken {{% mute "(afgeleiden)" %}}, is dit van groot belang.
{{% /expand %}}

## Verband tussen resulterende kracht en snelheidsverandering
Nu komt een van de belangrijkste wetten van de fysica. Woorden om in te kaderen en vooral goed in je oren te knopen:

{{% attention "Resulterende kracht zorgt voor snelheidsverandering" %}}
Als de **resulterende kracht** op een voorwerp **niet nul is**, dan zal de **snelheidsvector veranderen**.
{{% /attention %}}

1. Teken de resulterende kracht (zie ook [hier](../resulterende-kracht#resulterende-kracht-tekenen))
2. Is er een resulterende kracht, dan verandert de snelheidsvector
3. Is er geen resulterende kracht, dan verandert de snelheidsvector **niet**

(illustratie)

