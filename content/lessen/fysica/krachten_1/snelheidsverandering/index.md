---
title: "Snelheidsverandering"
date: 2019-05-24T11:01:53+02:00
weight: 8
draft: true
images: ['/lessen/fysica/krachten_1/snelheidsverandering/img/snelheidsvector.png', '/lessen/fysica/krachten_1/snelheidsverandering/img/snelheid_vergroot.png', '/lessen/fysica/krachten_1/snelheidsverandering/img/snelheid_draait.png']
---
Als er een [resulterende kracht](../resulterende_kracht) op een voorwerp
inwerkt, dan zal de **snelheidsvector van dat voorwerp veranderen**.  Merk goed
op dat er staat: **"snelheidsvector"** en niet gewoon "snelheid". De
snelheidsvector heeft niet alleen een grootte die kan veranderen, maar ook een
richting. Maar voor we over het veranderen van de snelheidsvector beginnen,
zullen we eerst eens bekijken waarom snelheid juist een vector is.

## Snelheid is een vector
We leerden in een [eerdere les](../krachtvector) al dat kracht een
vectoriÃ«le grootheid is. Dat betekent dat een kracht een **grootte, richting en
zin** heeft. Net als kracht, is **snelheid ook een vectoriÃ«le grootheid**. Zo
is het niet alleen belangrijk hoe snel je rijdt
{{% mute "(= grootte van de vector)" %}}, maar ook waar je naartoe rijdt
{{% mute "(= richting en zin van de vector)" %}}. We schrijven de
snelheidsvector als $\vec{v}$.

{{% svg "img/snelheidsvector.png" %}}

## Snelheidsverandering
Snelheid is dus een vector. Een vector heeft een grootte en een richting. Als
minstens Ã©Ã©n van deze verandert, spreken we over **snelheidsverandering**.

{{% expand "En wat met de zin?" %}}
Wanneer de zin van een snelheidsvector verandert, is er natuurlijk ook een
snelheidsverandering. De **zin kan echter niet *een beetje* veranderen**. Ofwel
fiets je naar rechts, ofwel naar links. Vanaf je naar rechts fietst, kan je
niet plots naar links fietsen.

De grootte en de richting van de snelheidsvector kunnen wel *een beetje*
veranderen. Vanaf je $20{,} 0~\si{km/h}$ fietst kan je wel plots
$19{,}9~\si{km/h}$ fietsen.

Omdat de zin van de snelheidsvector nooit van het ene moment op het andere kan
veranderen, heeft het niet veel ðŸ¤¡ zin ðŸ¤¡ om die in een les over
snelheidsverandering te bespreken.
{{% /expand %}}

### Grootte van de snelheid verandert
Wanneer de snelheid vergroot of verkleint, verandert de **grootte** van de
snelheidsvector. Wanneer je bijvoorbeeld sneller begint te trappen op je fiets,
vergroot de vector $\vec{v}$ {{% mute "(je gaat sneller vooruit)" %}}.

{{% svg "img/snelheid_vergroot.png" %}}

Wanneer je remt, verkleint de vector $\vec{v}$ {{% mute "(je gaat trager vooruit)" %}}.

(illustratie)

### Richting van de snelheid verandert
Wanneer je een bocht neemt met de fiets, verandert de snelheidsvector $\vec{v}$ ook. **Pas wel op!** Dat betekent **niet** dat je sneller of trager gaat. In een bocht verandert de snelheidsvector omdat **de richting** van de vector verandert.

{{% svg "img/snelheid_draait.png" %}}

## $\vec{F}_r$ bepaalt de snelheidsverandering
De snelheidsvector kan dus op twee manieren veranderen. Als de grootte verandert, dan versnel of vertraag je. En als de richting verandert, dan neem je een bocht.

Maar wanneer verandert de grootte en wanneer verandert de richting? Dat hangt af van hoe de resulterende kracht $\vec{F}_r$ staat ten opzichte van de snelheidsvector $\vec{v}$.

### $\vec{F}_r$ in de richting van $\vec{v}$
Wanneer de resulterende kracht $\vec{F}_r$ dezelfde richting heeft als de snelheidsvector $\vec{v}$, dan zal **de grootte van $\vec{v}$ veranderen**. Dat betekent dus dat het voorwerp zal **versnellen of vertragen**.

Wanneer $\vec{F}_r$ **dezelfde zin** heeft als $\vec{v}$, dan zal het voorwerp **versnellen**.

{{% svg "img/maria_wind_versnelt.png" "Maria versnelt" %}}

Wanneer $\vec{F}_r$ een **andere zin** heeft dan $\vec{v}$, dan zal het voorwerp **vertragen**.

{{% svg "img/maria_wind_vertraagt.png" "Maria vertraagt" %}}

### $\vec{F}_r$ loodrecht op $\vec{v}$
Het kan ook dat $\vec{F}_r$ loodrecht staat op $\vec{v}$. In dat geval zal **de richting van $\vec{v}$ veranderen**. Het voorwerp zal dus **een bocht nemen**.
Daarbij wijst **$\vec{F}_r$ naar de binnenkant** van de bocht.

(illustratie)

Als $\vec{F}_r$ voortdurend loodrecht blijft staan op $\vec{v} $,
dan zal het voorwerp een cirkelvormige baan volgen.

(illustratie)

### Andere gevallen
Wanneer $\vec{F}_r$ niet loodrecht staat op $\vec{v}$, en ook niet dezelfde richting heeft, dan zullen **zowel de grootte als de richting van $\vec{v}$ veranderen**. Dit is een iets ingewikkeldere situatie waar we later pas verder op in zullen gaan.

(illustratie)

### Geen $\vec{F}_r$, dan geen snelheidsverandering

Tenslotte nog even vermelden dat wanneer de resulterende kracht een grootte heeft van $0~\si{N}$, dan is er **geen snelheidsverandering**. Dus geen verandering van grootte en geen verandering van richting. De snelheidsvector blijft zoals die was.

## Maria in de wind
Een voorbeeldje ter illustratie. Maria is dapper en fietst graag tegen de wind in.

{{% svg "img/maria_tegen_wind.png" "Maria fietst tegen de wind in" %}}

Terwijl ze flink vooruit trapt, zorgt de wind voor een wrijving van $50~\si{N}$.

{{% svg "img/maria_tegen_wind_kracht.png" "Maria fietst tegen de wind in" %}}

Stel dat Maria trapt met een kracht van $30~\si{N}$. We kunnen de
[resulterende kracht dan
tekenen](../resulterende_kracht#resulterende-kracht-tekenen) door de twee krachten
vectorieel op te tellen met de
[kop-staartmethode](../../../wiskunde/vector_1/grafisch_optellen/#kop-staartmethode).
We zien dat de resulterende kracht $\green{\vec{F}\_{rM}}$ naar **achter**
wijst. De snelheidsvector $\orange{\vec{v}}$ wijst echter naar **voor**.
$\green{\vec{F}\_{rM}}$ en $\orange{\vec{v}}$ hebben dus een verschillende zin.
Hierdoor zal de snelheidsvector $\orange{\vec{v}}$ verkleinen en zal Maria dus
**vertragen**.

{{% svg "img/maria_wind_vertraagt.png" "Maria vertraagt" %}}

Als Maria zelf met een kracht $70~\si{N}$ trapt, dan wijst de resulterende
kracht naar **voren**, net als de snelheidsvector $\vec{v}$. Daarom zal
$\vec{v}$ **vergroten**. Maria zal dus **versnellen**.

{{% svg "img/maria_wind_versnelt.png" "Maria versnelt" %}}

Stel dat Maria zelf trapt met een kracht die net gelijk is aan $50~\si{N}$.
Wanneer we de krachten vectorieel optellen, zien we dat er **geen resulterende
kracht** is. Er zal daarom ook **geen snelheidsverandering** zijn. Maria blijft
dus aan **dezelfde snelheid** vooruit gaan.

{{% svg "img/maria_wind_constante_v.png" "Maria versnelt" %}}


## Samengevat

{{% attention "Snelheidsverandering" %}}
Zowel de grootte als de richting van de snelheidsvector $\vec{v}$ kunnen veranderen.

Wanneer de **grootte** verandert, **versnelt of vertraagt** het voorwerp. Wanneer de **richting** verandert, **neemt het voorwerp een bocht**.
{{% /attention %}}

{{% attention "$\vec{F}_r$ bepaalt de snelheidsverandering" %}}
Wanneer $\vec{F}_r$ **dezelfde richting** en **dezelfde zin** heeft als $\vec{v}$, dan **versnelt** het voorwerp.

(illustratie)

Wanneer $\vec{F}_r$ **dezelfde richting** heeft als $\vec{v}$, maar een **verschillende zin**, dan **vertraagt** het voorwerp.

(illustratie)

Wanneer $\vec{F}_r$ **loodrecht staat** op $\vec{v}$ dan neemt het voorwerp **een bocht**.

(illustratie)
{{% /attention %}}
