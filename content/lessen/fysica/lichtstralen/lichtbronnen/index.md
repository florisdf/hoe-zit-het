---
title: "Lichtbronnen"
date: 2019-01-28T18:38:03+01:00
weight: 3
draft: true
tags: []
categories: []
level: ""
course: ""
topic: ""
---
Wanneer een voorwerp van zichzelf **licht produceert**, noemen we dat voorwerp een **lichtbron**. Voorbeelden hiervan zijn de zon, de sterren, gloeilampen, tl-lampen, ledlampjes etc. Wanneer een object **géén licht produceert**, noemen we dat een **donker lichaam**.

## Donkere lichamen
Alles wat van zichzelf geen licht kan geven, noemen we een *donker lichaam*. Die voorwerpen kunnen we enkel zien wanneer een lichtbron er licht op schijnt. De meeste voorwerpen zijn donkere lichamen, bijvoorbeeld een bloem, een LEGO-mannetje of een sinaasappel. Wat zeker géén donkere lichamen zijn: een brandende gloeilamp en de zon.

{{% svg "img/donkere_lichamen.svg" %}}

## Puntvormige en diffuse lichtbronnen
Qua lichtbronnen kunnen we onderscheid maken tussen een *puntvormige* en een *diffuse* lichtbron.

{{% svg "img/puntvormig_vs_niet.svg" %}}

Een puntvormige lichtbron zendt **lichtstralen uit die elkaar snijden in hetzelfde punt**, namelijk de puntvormige lichtbron zelf.

(illustratie van )

Een diffuse lichtbron is een verzameling van heel veel puntvormige lichtbronnen. De uitgezonden **lichtstralen snijden elkaar *niet* allemaal in hetzelfde punt**.

(illustratie van meerdere soorten diffuse lichtbronnen)

Wanneer we heel ver *uitzoomen*, begint een diffuse lichtbron te lijken op een puntvormige lichtbron.

(illustratie)

Of we een lichtbron gaan beschouwen als puntvormig of diffuus, zal vooral afhangen van hoe groot de lichtbron is ten opzichte van het belichte voorwerp. Wanneer een lichtbron **klein** is ten opzichte van het belichte voorwerp, beschouwen we de lichtbron als **puntvormig**. Wanneer een lichtbron **groot** is ten opzichte van het belichte voorwerp, beschouwen we de lichtbron als **diffuus**.

(illustratie)

{{% expand "De flitsende fotograaf" %}}
Fotografen moeten voortdurend nadenken over de lichtbron die ze gebruiken. Een puntvormige lichtbron {{% mute "(zoals de flitser op een fototoestel)" %}} zorgt namelijk voor schaduwen met heel scherpe randen, wat geen mooie foto oplevert.

(foto met kleine en grote lichtbron)

Meestal willen fotografen de lichtbron dan ook **zo groot mogelijk krijgen**. In een fotostudio doen ze dat door hun flits door een **doorschijnende paraplu** te laten gaan. Een andere mogelijkheid is om een *diffuser* op de flits te klikken.

(foto van diffusers)
{{% /expand %}}
