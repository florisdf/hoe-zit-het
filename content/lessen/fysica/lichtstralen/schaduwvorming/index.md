---
title: "Schaduwvorming"
date: 2019-01-28T18:38:31+01:00
weight: 4
draft: true
tags: []
categories: []
level: ""
course: ""
topic: ""
---
Om een flatterend portret te maken, kiezen fotografen meestal voor *diffuse
lichtbronnen*. Dat doen ze omdat deze lichtbronnen de schaduwen *verzachten*.
In deze les bespreken we waarom een **puntlichtbron zorgt voor een harde
schaduw** en een **diffuse lichtbron zorgt voor een zachte schaduw**.

(vb van harde en zachte schaduwen bij portretten)

## Wat is een schaduw?
Wanneer een [ondoorschijnend](../kleuren_spiegels_vensters#licht-doorlaten)
voorwerp wordt belicht, zijn er altijd plekken achter
het voorwerp waar **weinig of geen lichtstralen geraken**. Die gebieden lijken donkerder en we noemen die gebieden de **schaduw** van het voorwerp.

{{% svg "img/schaduw_intro.svg" %}}

## Puntlichtbron: harde schaduw
Bij een [puntlichtbron](../lichtbronnen#puntvormige-en-diffuse-lichtbronnen)
snijden de uitgezonden stralen elkaar allemaal in hetzelfde punt, namelijk de puntlichtbron zelf. Dat betekent
dat de uitgezonden stralen verder en verder uit elkaar gaan naarmate ze verder
van de lichtbron verwijderd zijn.

{{% svg "img/puntvormig_stralen_uit_elkaar.svg" %}}

Een schaduw is een plek waar weinig of geen lichtstralen geraken. Om te weten hoe de schaduw bij een puntlichtbron eruit ziet, kijken we welke lichtstralen wel en niet achter een belicht voorwerp geraken.

{{% svg "img/puntbron_straal_schaduwen.svg" %}}

Je ziet dat er in {{% class "gebied A" "dark-green" %}} evenveel lichtstralen
geraken als in {{% class "gebied B" "dark-green" %}}. Gebieden {{% class "A en B" "dark-green" %}} zijn dus even fel belicht. In
{{% class "gebied C" "dark-red" %}} geraken **geen lichtstralen**. Daar zal
een volledig **zwarte schaduw** zijn.

{{% svg "img/puntbron_straal_schaduwen_resultaat.svg" %}}

Overal op de muur geraken evenveel lichtstralen, behalve in het schaduw-gebied (gebied C). Daar geraakt geen enkele lichtstraal. Aan de rand van de schaduw is er dus een **abrupte overgang van een gelijkmatige belichting naar helemaal geen belichting**. Daarom zie je een **scherpe rand aan de schaduw**. Fotografen noemen dit vaak een *harde* schaduw.

## De schaduw tekenen van een puntlichtbron
{{% svg "img/puntvormige_lichtbron.svg" %}}

## Diffuse lichtbron: zachte schaduw
De stralen die van een diffuse lichtbron komen, gaan in allerlei richtingen en snijden elkaar **niet** in één punt. Een diffuse lichtbron bestaat eigenlijk uit allerlei kleine puntbronnen.

(illustratie)

Een schaduw is een plek waar weinig of geen lichtstralen geraken. Om te weten hoe de schaduw bij een diffuse lichtbron eruit ziet, kijken we welke lichtstralen wel en niet achter een belicht voorwerp geraken. Omdat een diffuse lichtbron eigenlijk bestaat uit allemaal kleine puntlichtbronnen, bekijken we de schaduw van enkele van die puntlichtbronnen apart.

(illustratie waarbij telkens een andere puntlichtbron geaccentueerd is)

0 van de 10 puntlichtbronnen geraken tot gebied C, daar is er dus een volledig zwarte schaduw. 10 van de 10 lichtbronnen geraken in gebied A. Dat gebied zal dus gelijkmatig belicht worden door alle lichtbronnen. 5 puntlichtbronnen geraken tot gebied B en 5 niet. Dat gebied wordt dus deels wel en deels niet belicht. Het zal dus lichter zijn dan gebied C maar donkerder dan gebied A. De lichte schaduw (gebied B) noemen we de **bijschaduw** en de donkere schaduw (gebied C) noemen we de **kernschaduw**.

De bijschaduw zorgt voor een **zachte overgang van licht naar schaduw**. Fotografen verkiezen vaak deze **zachte schaduwen** omdat ze bij portretten veel flatterender zijn.

## De schaduw tekenen van een diffuse lichtbron

{{% svg "img/niet_puntvormige_lichtbron.svg" %}}

{{% expand "Uitbreiding: grootte van de bijschaduw" %}}
Bij een diffuse lichtbron is er **altijd een bijschaduw**. Hoe groot die bijschaduw is hangt van drie dingen af:

1. Hoe groter de lichtbron is t.o.v. het voorwerp, des te groter de bijschaduw;
2. Hoe kleiner de afstand is tussen de lichtbron en het voorwerp, des te groter de bijschaduw;
3. Hoe groter afstand is tussen het belichte voorwerp en zijn schaduw, des te groter de bijschaduw.

Eenzelfde diffuse lichtbron kan dus in verschillende situaties andere groottes van bijschaduwen opleveren.

(illustratie)

{{% /expand %}}

{{% expand "Uitbreiding: hard zonlicht" %}}
De zon is een diffuse lichtbron en zou dus *zachte* schaduwen moeten geven. Toch vermijden fotografen direct zonlicht omdat het juist *harde*, onflatterende schaduwen geeft in een gezicht. Die harde schaduwen komen er omdat de bijschaduw verkleint wanneer de afstand tussen de schaduw en het voorwerp verkleint. Wanneer de schaduw van een neus valt op de wang van het gezicht, is er amper een bijschaduw omdat de afstand tussen de neus en de wang heel klein is. De afstand tussen de maan en de aarde is echter heel groot waardoor er bij een zonsverduistering wel een grote bijschaduw is.
(illustratie)
{{% /expand %}}
