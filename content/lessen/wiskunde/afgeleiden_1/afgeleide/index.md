---
title: "Wat is een afgeleide?"
date: 2020-05-05T06:48:10+02:00
weight: 2
draft: true
tags: ["afgeleide", "differentiequotiënt", 
"ogenblikkelijke verandering", "snelheid"]
description: "Met afgeleiden berekenen we ogenblikkelijke veranderingen. In
deze les leren we de formule om zo'n afgeleide te berekenen. We bouwen stap per
stap op naar de definitie vertrekkend van het
differentiequotiënt. Zo begrijp je
aan het einde van de les helemaal waar de definitie van afgeleiden vandaan
komt."
images: []
---

Met de afgeleide berekenen we de **ogenblikkelijke verandering** van een
functie. In deze les gaan we leren hoe je zo'n afgeleide in een bepaald punt
kan berekenen. We gaan de formule aan de hand van een tastbaar voorbeeld
opbouwen, namelijk het berekenen van de snelheid op een bepaald tijdstip.


## Van gemiddelde naar ogenblikkelijke verandering

Op een luie zondagnamiddag, gaat Dirk al eens graag dragracen. Bij een dragrace
vertrekken twee wagens vanuit stilstand en racen ze $300~\si{m}$ in een rechte
lijn. De eerste aan de finish wint.

{{< svg "img/drag_racing_dirk.svg" "Dirk is aan het dragracen en is bijna aan de finish." >}}

De wagens halen enorme snelheden tot meer dan $500~\si{km/h}$. Op onderstaande
figuur kan je zien dat de $\green{\text{positie}}$ van Dirk duidelijk een
**functie** is van de $\orange{\text{tijd}}$. 

(illustratie)

We weten al dat we de *gemiddelde verandering* van een functie kunnen berekenen
met het differentiequotiënt:

$$\frac{\green{f(x\_2)} - \green{f(x\_1)}}{\orange{x\_2} - \orange{x\_1}}$$

> Als je de formule voor het differentiequotiënt nog wat beangstigend vindt, lees je best de [les over differentiequotiënt](../differentiequotient) nog eens na.

Maar hoe kunnen we nu een *ogenblikkelijke verandering* berekenen? Daarvoor
gaan we een doordacht trucje toepassen. We gaan de **ogenblikkelijke
verandering** zien als een gemiddelde verandering waarbij we $\orange{x\_2}$
héél dicht bij $\orange{x\_1}$ kiezen. Als $\orange{x\_1}$ en $\orange{x\_2}$
tijden zijn, dan gaan we onze tweede tijd eigenlijk zo dicht bij onze eerste
tijd kiezen dat we over één ogenblik kunnen praten.

(illustratie waar gemiddelde verandering ogenblikkelijk wordt)

Met welke snelheid rijdt Maria over de finish?

