---
title: "Vergelijkingen - intro"
date: 2018-09-12T22:34:11+02:00
draft: false
tags: ["Vergelijkingen", "Algebra"]
categories: ["wiskunde", "vergelijkingen", "2e middelbaar"]
---
## $x$ --- de onbekende
Je bent wel al eens ergens een oefening tegengekomen die eruit ziet als
$$4 + ... = 7$$
en waarbij je moet invullen welk getal op de stipjes ontbreekt. Van nu zullen
we zoiets **een vergelijking** noemen. Een vergelijking bestaat uit een
linkerkant (hier: $4 + ...$) en een rechterkant (hier: $7$). Bovendien bevat
een vergelijking altijd een getal dat we nog niet kennen: **de onbekende**
(hier: $...$).

Omdat drie puntjes nogal lastig zijn om te schrijven, zullen we voortaan een
$x$ gebruiken om het getal aan te duiden dat we nog niet kennen. Bovenstaande
vergelijking wordt dan
$$4 + x = 7$$
Tadaa :tada: jouw eerste echte vergelijking!

## Ik zie het! Of toch niet...
De vergelijking is opgelost wanneer we gevonden hebben waaraan de onbekende
($x$) gelijk is. Sommige vergelijkingen zijn zo eenvoudig dat je de onbekende
meteen vindt.

$$4 + x = 7$$

Het is duidelijk dat $x = 3$. We hebben de vergelijking opgelost. De volgende:

$$2x - 4 = 8$$

Deze is iets moeilijker. Het is niet direct duidelijk waaraan $x$ gelijk is.

## Gelijk is gelijk
We kunnen die moeilijkere vergelijking oplossen door goed te beseffen wat het
gelijkheidsteken juist wilt zeggen.

Als we weten dat

$$\color{#ffb700}{2x - 4} = \color{#ffb700}{8}$$

dan wilt dat zeggen dat overal waar $\color{#ffb700}{2x - 4}$ staat, er ook
$\color{#ffb700}{8}$ mag staan, want die twee zijn *hetzelfde*. Als er dus
ergens staat

$$\color{#ffb700}{2x - 4} + 1$$

dan kunnen we dat ook schrijven als

$$\color{#ffb700}{8} + 1$$

want $\color{#ffb700}{2x - 4}$ en $\color{#ffb700}{8}$ zijn
$\color{#ffb700}{\textit{hetzelfde}}$.

## En dan nu... :sparkles: Magie! :sparkles:
Als

$$\color{#ffb700}{2x - 4} = \color{#ffb700}{8}$$

dan weten we dat

$$\color{#ffb700}{2x - 4} + 4 = \color{#ffb700}{8} + 4$$

Zie je hoe we gewoon langs de twee kanten "$+ 4$" hebben geschreven? Mag dat
zomaar? Klopt de nieuwe vergelijking wel? Ja die klopt, want
$\color{#ffb700}{2x - 4}$ en $\color{#ffb700}{8}$ zijn $\color{#ffb700}{\textit{hetzelfde}}$. We hebben er
gewoon twee keer "$+4$" bij geschreven. De linker- en rechterkant blijven dus
gelijk.

Als we de nieuwe vergelijking even zonder kleurtjes schrijven, krijgen we

$$2x - 4 + 4 = 8 + 4$$

De $-4 + 4$ aan de linkerkant en  de $8 + 4$ aan de rechterkant uitrekenen
geeft dan

$$2x + 0 = 12$$

of korter

$$2x = 12$$

En **poef** :tophat::rabbit:, we krijgen plots een vergelijking die veel
eenvoudiger is dan de oorspronkelijke vergelijking. Misschien zelfs zo
eenvoudig dat je al meteen ziet waar $x$ aan gelijk is. *Maar*, we gaan verder.
We geven de linker- en rechterkant weer hetzelfde kleurtje. $\color{#357edd}{\textit{Blauw}}$ deze keer:

$$\color{#357edd}{2x} = \color{#357edd}{12}$$

Als die twee blauwe stukken gelijk aan elkaar zijn, dan moet

$$\frac{\color{#357edd}{2x}}{2} = \frac{\color{#357edd}{12}}{2}$$

ook gelijk zijn. Dit schrijven we weer even allemaal in dezelfde kleur

$$\frac{2x}{2} = \frac{12}{2}$$

Links rekenen we $\frac{2}{2}$ uit en rechts $\frac{12}{2}$. Dan krijgen we

$$1x = 6$$

Of korter

$$x = 6$$

Et voil√†: **we hebben $x$ gevonden** :muscle:.

## De truc verklapt
Een goede goochelaar verklapt zijn trucs niet. Gelukkig ben ik geen goede
goochelaar. Het trucje is heel eenvoudig: haal stapje per stapje alles weg bij
de $x$ tot enkel de $x$ overblijft.

Hoezo, "*haal alles weg*"?

Probeer nu zelf eens de volgende vergelijkingen op te lossen:
$$3x + 5 = 26$$
$$8 - 4x = 12$$
$$-x + 3 = 10$$

## Delen van kant veranderen
We kunnen nu al veel vergelijkingen oplossen. Er is echter nog iets wat we over
het hoofd gezien hebben. Wat als er langs de twee kanten van de vergelijking
een $x$ staat?

## Samengevat
