---
title: "Wat is een eenterm?"
date: 2019-11-05T07:44:36+02:00
weight: 2
draft: true
images: []
---

Eentermen zijn de bouwstenen van veeltermen. Daarom moeten we nog even een
tussenstop maken om te leren wat een eenterm is.

## Een eenterm is een product

Een eenterm is een **product van getallen en/of [variabelen](../variabelen)**.
Enkele voorbeelden:

* De eenterm $\orange{4a^2 b^3}$ is een product van $\orange{4}$, $\orange{a^2}$ en $\orange{b^3}$
* De eenterm $\orange{-6\cdot x\cdot(y - 2)}$ is een product van $\orange{-6}$, $\orange{x}$ en $\orange{(y - 2)}$
* De eenterm $\orange{3x^2}$ is een product van $\orange{3}$ en $\orange{x^2}$
* De eenterm $\orange{-\frac{2}{3}(x - 4z)^2}$ is een product van $\orange{-\frac{2}{3}}$ en $\orange{(x - 4z)^2}$

Ook wanneer een getal of variabele **alleen** staat, spreken we van een
eenterm. De volgende voorbeelden zijn dus ook eentermen:

* $\orange{x^2}$
* $\orange{3}$
* $\orange{a}$
* $\orange{-b^3}$
* $\orange{\frac{1}{2}}$

Na vereenvoudiging moeten de **exponenten van de variabelen** in een eenterm
**natuurlijke getallen** zijn. Anders is er geen sprake van een eenterm. Er mogen na vereenvoudiging ook **geen variabelen in een
noemer** staan en **geen variabelen onder een wortel**.

(illustratie WEL eenterm - NIET eenterm)

## De factoren van een eenterm

De **onderdelen van de vermenigvuldiging** in de eenterm, noemen we de
**factoren** van de eenterm. In de onderstaande figuur staan de factoren van de
eentermen telkens aangeduid.

(illustratie)

## Coëfficiënt en lettergedeelte

De factoren van een eenterm kunnen getallen of variabelen zijn.  De factoren
die **getallen** zijn, vormen het cijfergedeelte of de **coëfficiënt** van de
eenterm. Het **toestandsteken hoort ook bij de coëfficiënt** van de eenterm. De factoren die **variabelen** zijn, vormen het **lettergedeelte** van
de eenterm.

(illustratie + illustratie met minteken in coëfficiënt)

## Gelijksoortige eentermen

Wanneer twee eentermen **hetzelfde lettergedeelte** hebben, noemen we die
eentermen **gelijksoortig**.

(illustratie: WEL gelijksoortig - NIET gelijksoortig)

## Graad van een eenterm

De graad van een eenterm is de **som van de exponenten** van alle variabelen.
De eenterm $-4x^\orange{2}y^\blue{3}$, bijvoorbeeld, is van de **vijfde graad**
omdat $\orange{2} + \blue{3} = 5$.

(illustratie)

We kunnen ook de graad opdelen **per variabele**. De eenterm
$-4x^\orange{2}y^\blue{3}$, bijvoorbeeld, is van de
{{% class "**tweede graad in $x$**" "orange" %}} en van de
{{% class "**derde graad in $y$**" "blue" %}}.

(illustratie)
