---
title: "Functievoorschrift"
date: 2018-12-27T12:18:56+01:00
weight: 2
draft: false
tags: ["Functies", "Analyse"]
categories: ["wiskunde", "analyse", "3e middelbaar"]
level: 3M
course: wiskunde
topic: analyse
images: ['/lessen/wiskunde/functies/voorschrift/img/conveyor_functiewaarde.png']
---
Een **functievoorschrift** zegt ons hoe we $\green{y}$ moeten berekenen voor
een bepaalde $\orange{x}$. Een eenvoudig voorbeeld van een functievoorschrift is:

{{< svg "img/voorschrift_vb.svg" "Voorbeeld van een functievoorschrift" >}}

* **Links** schrijven we "$\green{y} = $"
* **Rechts** schrijven we een **berekening met $\orange{x}$**, zoals
bijvoorbeeld "$-3\cdot \orange{x} + 8$".

## x-waarden invullen in een functievoorschrift

We kunnen nu verschillende waarden kiezen voor $\orange{x}$
{{< mute "(die noemen we x-waarden)" >}} en voor elke x-waarde
berekenen wat de bijhorende waarde van $\green{y}$ is
{{< mute "(die noemen we de y-waarden)" >}} .

Stel dat we het volgende functievoorschrift hebben:

$$\green{y} = 2\cdot \orange{x} - 5$$

Om nu de y-waarde voor $\orange{x} = \orange{4}$ te vinden, moeten we de
$\orange{x}$ in ons voorschrift vervangen door $\orange{4}$. Zo krijgen we een
berekening met enkel getallen. De uitkomst van die berekening is dan de
y-waarde die hoort bij de x-waarde $\orange{x} = \orange{4}$:

{{< svg "img/voorschrift_vb_4_invullen.svg" "4 invullen in het functievoorschrift" >}}

We zeggen dat de **y-waarde van $\orange{4}$ gelijk is aan $\green{3}$**.

We kunnen ook eens proberen om een **negatief getal** te kiezen als $\orange{x}$.
Stel bijvoorbeeld dat we $\orange{x} = \orange{-3}$ kiezen. Dan kunnen we op
dezelfde manier weer de y-waarde berekenen:

{{< svg "img/voorschrift_vb_-3_invullen.svg" "-3 invullen in het functievoorschrift" >}}

We vinden dat de **y-waarde van $\orange{-3}$ gelijk is aan $\green{-11}$**.

{{< attention "Haakjes rond negatief getal niet vergeten" >}}

Bij het invullen van een negatief getal moet je goed opletten dat je het getal
steeds **tussen haakjes** zet wanneer je $\orange{x}$ erdoor vervangt. Als je
dat niet doet, dan kan je vreemde dingen krijgen zoals een maalteken dat vlak
naast een minteken staat... ü§®

{{< /attention >}}

## $f(x)$ gebruiken in plaats van $y$

We hebben al gezien dat we een functievoorschrift kunnen gebruiken om de
y-waarde van een bepaalde x-waarde te berekenen. Soms gebruiken we nog een
andere benaming en schrijfwijze:

* De **y-waarde** noemen we ook wel de **functiewaarde**
* De $\green{y}$ in ons voorschrift schrijven we ook wel als $\green{f(x)}$

Stel dat we het volgende voorschrift hebben:

$$\green{y} = -4\cdot \orange{x} + 5$$

Dan kunnen we dat ook schrijven als:

$$\green{f(x)} = -4\cdot \orange{x} + 5$$

Het maakt weinig verschil of je het op de ene of de andere manier schrijft. Het
voordeel van het met "$\green{f(x)}$" te schrijven, is dat we bij het invullen
van een $\orange{x}$ duidelijk kunnen maken *welke $x$ we hebben ingevuld*.
Stel bijvoorbeeld dat we in het bovenstaande voorschrift
$\orange{x} = \orange{-2}$ willen invullen:

{{< svg "img/y_vs_fx.svg" "Met f(x) zien we in de uitkomst welke x-waarde we hebben ingevuld." >}}

In de laatste lijn rechts zien we het volgende staan:

$$\green{f(-2)} = \green{13}$$

Dit kunnen we letterlijk lezen als: *"de functiewaarde van $\orange{-2}$ is
$\green{13}$"*. We zien dus nog steeds welke x-waarde we oorspronkelijk hadden
ingevuld, namelijk $\orange{-2}$. In de laatste lijn rechts staat gewoon
$\green{y} = \green{13}$. Als we enkel die lijn zouden krijgen, kunnen we dus
niet meteen zien welke $\orange{x}$ we juist hadden ingevuld.

## Samengevat

{{< attention "Wat is een functievoorschrift?" >}}

Een functievoorschrift bestaat uit 2 stukken:

1. **Links** staat er $\green{y} = $ **of** $\green{f(x)} = $
2. **Rechts** staat er een berekening met $\orange{x}$

Het functievoorschrift zegt ons **hoe we de functiewaarde moeten berekenen van
een bepaalde x-waarde**.

{{< /attention >}}

{{< attention "De functiewaarde van een x-waarde vinden" >}}

Je kan de **functiewaarde** (of y-waarde) van een bepaalde x-waarde $\orange{x}
= \orange{a}$ vinden als volgt:

1. Vervang in het voorschrift **alle $\orange{x}-$en door $\orange{a}$**;
2. Je krijgt een berekening met enkel getallen; **Reken deze berekening uit**;
3. De uitkomst van de berekening is de **functiewaarde van $\orange{a}$**.

‚ö†Ô∏èLet op wanneer je de functiewaarden van een **negatief getal** berekent dat je
het getal steeds **tussen haakjes** zet wanneer je $\orange{x}$ vervangt door
dat getal.
{{< /attention >}}
