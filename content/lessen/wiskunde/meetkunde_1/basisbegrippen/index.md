---
title: "Enkele basisbegrippen"
date: 2020-08-05T16:17:25+02:00
weight: 1
draft: true
description: "In deze les overlopen we enkele basisbegrippen in de meetkunde, zoals punten, lijnen, vlakken, rechten... We bekijken wat ze betekenen, hoe we ze kunnen gebruiken en ook enkele eigenschappen en definities komen aan bod. Tenslotte leren we ook hoe we enkele speciale lijnen, zoals evenwijdige lijnen of loodlijnen, correct kunnen tekenen met onze geodriehoek."
tags: ["Meetkundige begrippen", "Tekenen met geodriehoek"]
images: []
---
Vooraleer we de wondere wereld van de meetkunde {{< mute "of geometrie" >}} kunnen betreden :old_key:, moeten we enkele basisbegrippen kennen. Op deze kennis kunnen we vervolgens voortbouwen om de vormen en figuren die we tegenkomen wiskundig te beschrijven.

## Een punt in het vlak
Een **punt** is het kleinste *deeltje* in de meetkunde. We stellen dit voor met **een stip** en benoemen het (wanneer we dat willen) **met een hoofdletter**.

{{< svg "img/punt.svg" "Het punt P">}}

Een **vlak** (vaak aangeduid als 'het vlak $\pi$'), waar de **vlakke of tweedimensionale meetkunde** zich afspeelt, is een verzameling van een oneindig aantal punten. Het zet zich **{{< class "oneindig" "blue" >}}** voort in **2 richtingen: lengte en breedte**. Je kan het vergelijken met een blaadje papier. Alles wat op het papier staat, ligt in een vlak. Een **ruimte** daarentegen, die zet zich in **3 richtingen** voort, namelijk **lengte, breedte en hoogte**. Dat is hoe wij naar de wereld kijken. Alles rondom ons kunnen we beschrijven met een lengte, breedte en hoogte of in **drie dimensies**.

{{< svg "img/vlak.svg" "Het vlak pi bestaat uit een oneindig aantal punten" >}}

In het vlak kunnen we met behulp van punten een heleboel vormen en vlakke figuren tekenen en beschrijven. We kunnen het vlak zien als een spelbord waarop de punten onze pionnen zijn :game_die:. 

## Definiëren twee punten een rechte?
Naast een punt en een vlak werken we in de meetkunde ook met **rechten**. Een **rechte** is een verzameling van punten, **oneindig in 1 richting**. Het is met andere woorden een **rechte lijn** die oneindig doorloopt langs beide kanten. We noteren dit met een **kleine letter**. Aangezien we een (rechte) lijn niet oneindig lang kunnen tekenen, spreken we af om een rechte **nooit in een punt te laten eindigen**. We trekken de lijn dus altijd nog een beetje door voordat we stoppen :straight_ruler:. Zo is het duidelijk dat het om een rechte gaat en geen lijnstuk (zie verder).

{{< svg "img/rechte.svg" "De rechte a" >}}

**Door één punt** A gaan **oneindig veel rechten**. Maar **door twee punten** A en B gaat slechts **één rechte**. Probeer zelf maar eens om een tweede rechte (die niet samenvalt met de andere) te tekenen door twee punten! Je zal zelf zien dat dit niet gaat :raised_hand:. 

{{< svg "img/twee_punten_rechten.svg" "Door één punt gaat een oneindig aantal rechten, maar door twee punten gaat slechts één rechte." >}}

## Van punt naar ruimte
Nog even herhalen vooraleer we verder gaan. Een **punt** is een stip en dus het kleinste dat er is in de meetkunde. Als je een **oneindig** aantal stippen in **1 richting** (bv. horizontaal) zet, dan krijg je een **rechte**. Een **vlak** is nog groter en kan je voorstellen als een blaadje papier. Alles wat op het blad staat, ligt in het vlak. Ook dit loopt **oneindig** door (in **twee richtingen**). Tenslotte is er een **ruimte**, dit heeft **drie dimensies** en het is dus een oneindig aantal punten in **drie richtingen**.

{{< expand "Even stilstaan bij de betekenis van 'richting'" >}}
{{< /expand >}}