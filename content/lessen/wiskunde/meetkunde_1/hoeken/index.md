---
title: "Wat is een hoek?"
date: 2020-08-05T16:17:25+02:00
weight: 3
draft: true
description: "In deze les gaan we verder in op hoeken. We bekijken nog eens wat een hoek precies is en leren hoe we deze meten en tekenen. We bekijken enkele bijzondere hoeken en leren over de bissectrice of deellijn."
tags: ["Meetkundige begrippen", "Hoeken", "Tekenen met geodriehoek"]
images: []
---
Wanneer twee lijnen elkaar snijden, dan doen ze dit onder een bepaalde **hoek**. Hoeken zijn belangrijk in alles wat met meetkunde te maken heeft, want ze vertellen iets over **de manier waarop** twee rechten, halfrechten of lijnstukken elkaar **snijden**. Tenslotte heeft het ook te maken met **draaiingen** :woozy_face:, dus hou je goed vast!

## Wat is een hoek?
**Hoeken** kom je overal tegen. Denk maar aan de letterlijke hoeken van een kamer of de hellingshoek {{< mute "ook gekend als de hellingsgraad" >}} van een skipiste :skier::snowboarder:. 

{{< svg "img/ski_slope.svg" "Twee skiërs gaan een piste af. Hoe hoger de hellingshoek, hoe steiler de helling." >}}

Een **hoek** wordt steeds **bepaald door twee halfrechten met een gemeenschappelijk grenspunt**. De halfrechten noemen we de **benen** van de hoek en het grenspunt noemen we **het hoekpunt**. Een hoek heeft steeds **twee benen** en **één hoekpunt**.

{{< svg "img/terminologie.svg" "Een hoek bestaat uit een hoekpunt en twee benen." >}}

We kunnen een hoek op drie manieren **benoemen**. Enerzijds kunnen we dit doen met een **Griekse letter**, zoals $\alpha$ (alfa) of $\theta$ (thèta). Anderzijds kunnen we dit doen met een ***gewone* letter** (de letter van het grenspunt) waar een **hoedje** :tophat: op staat, bijvoorbeeld $\hat{A}$ of $\hat{B}$. Een derde manier gebruiken we als er **verwarring** is :confused:. We schrijven dan **drie letters** op. Twee letters (de buitenste) zijn afkomstig van **een punt op elk been**. De middelste letter is **de hoek zelf** en krijg een hoedje. Zo krijg je bijvoorbeeld $B\hat{A}C$ :grinning:.

{{< svg "img/notatie.svg" "Er zijn drie verschillende manieren om een hoek te benoemen. Hier staan ze alle drie aangeduid." >}}

## Hoe teken ik een hoek met mijn geodriehoek?