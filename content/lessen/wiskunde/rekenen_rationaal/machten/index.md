---
title: "Machten van breuken en kommagetallen"
date: 2020-06-20T12:00:00+02:00
weight: 5
draft: true
wiski: ""
categories: ["wiskunde", "getallen", "1e middelbaar"]
images: []
tags: ["Machten", "Rekenen", "Bewerkingen", "Breuken", "Kommagetallen", "Rationale getallen"]
description: "In deze les herhalen we wat een macht precies is en leren we de macht te nemen van breuken en kommagetallen."
---
Wij mensen hebben graag dat alles kort en netjes genoteerd wordt. Ook in
de wiskunde proberen we alles zo kort mogelijk te noteren. Zo leerde je vroeger al
dat je de som $5 + 5 + 5$ ook kan schrijven als $3 \cdot 5$. In deze les gaan we bekijken 
hoe we producten zoals $5 \cdot 5 \cdot 5$ korter kunnen schrijven.

## Terminologie
De uitdrukking uit de inleiding kunnen we herschrijven als: 

$$ \green{5}\orange{^3} $$

Dit noemen we **een macht** met **{{< class "grondtal" "green" >}}** $ \green{5} $ en 
**{{< class "exponent" "orange" >}}** $ \orange{3} $. We zeggen: "$ \green{5} $ tot 
de {{< class "derde" "orange" >}} macht". Een getal **tot de tweede macht** wordt ook het **kwadraat**
van dat getal genoemd. Om een macht correct op te schrijven, schrijf je
eerst het grondtal $\green{a}$. Vervolgens schrijf je de exponent $\orange{n}$ iets kleiner
en rechtsboven het grondtal.

$$ \green{a}\orange{^n} $$

## Hoe reken ik een macht uit?
Nu we weten hoe een macht eruitziet, willen we ook weten hoe we deze kunnen berekenen. We nemen hiervoor nog
even het voorbeeld uit de inleiding {{< mute "($5 \cdot 5 \cdot 5$)" >}}, waarvan we weten dat het gelijk is aan
$5^3$. Hieruit kunnen we het volgende opmaken:

$$ \underbrace{\green{5} \cdot \green{5} \cdot \green{5}}_{\orange{3}\ factoren} = \green{5}\orange{^3} = 125$$

Om $\green{5}\orange{^3}$ te berekenen, vermenigvuldigen we $\green{5}$ dus $\orange{3}$ keer met zichzelf, wat
$125$ geeft. Algemeen wordt dit:

$$ \underbrace{\green{a} \cdot \green{a} \cdot ... \cdot \green{a}}_{\orange{n}\ factoren} = \green{a}\orange{^n} $$

{{< attention "Speciale machten" >}}
Er zijn enkele 'speciale machten' die je best onthoudt:

1. Als de **exponent $0$** is, dan is de uitkomst altijd **$1$**.
2. Als de **exponent $1$** is, dan is de uitkomst altijd **het grondtal** zelf. Immers,
   een product met $1$ factor is die factor zelf.
{{< /attention >}}

## Negatieve grondtallen
$$ \green{2}\orange{^4}= \underbrace{\green{2} \cdot \green{2} \cdot \green{2} \cdot \green{2}}_{\orange{4}\ factoren} = 16$$

$$ \green{(-2)}\orange{^4}= \underbrace{\green{(-2)} \cdot \green{(-2)} \cdot \green{(-2)} \cdot \green{(-2)}}_{\orange{4}\ factoren} = 16$$

Het lijkt op het eerste zicht misschien vreemd dat $2^4$ en $(-2)^4$ dezelfde uitkomst hebben, maar als je dit stap voor stap uitwerkt zie je waarom.

$$ \green{(-2)}\orange{^4}= \blue{(-2)} \cdot \blue{(-2)} \cdot \green{(-2)} \cdot \green{(-2)}$$
$$ \green{(-2)}\orange{^4}= \blue{4} \cdot \gold{(-2)} \cdot \gold{(-2)}$$
$$ \green{(-2)}\orange{^4}= \blue{4} \cdot \gold{4}$$
$$ \green{(-2)}\orange{^4}= 16$$

Probeer nu zelf eens de uitkomst van $(-2)^3$ te bepalen. Is dit $8$ of $-8$?

Om te bepalen of een uitkomst positief of negatief is, tel je het *aantal mintekens* dat je hebt als je de macht zou uitschrijven. 
Is het aantal **even**, dan is de uitkomst **positief**. Is het aantal **oneven**, dan is de uitkomst **negatief**.

## Samengevat
{{< attention "Machten" >}}
Algemeen geldt dat een macht met grondtal $\green{a}$ en exponent $\orange{n}$ gelijk is aan:

$$ \underbrace{\green{a} \cdot \green{a} \cdot ... \cdot \green{a}}_{\orange{n}\ factoren} = \green{a}\orange{^n} $$

Om te bepalen of een uitkomst positief of negatief is, tel je het *aantal mintekens*. Is het aantal **even**, dan is de uitkomst **positief**.
Is het aantal **oneven**, dan is de uitkomst **negatief**.

Speciale machten:
$$ \green{a}^0 = 1$$
$$ \green{a}^1 = \green{a}$$

{{< /attention >}}