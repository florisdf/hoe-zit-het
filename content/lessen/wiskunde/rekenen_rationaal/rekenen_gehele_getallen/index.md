---
title: "Rekenen met gehele getallen"
date: 2020-06-21T15:00:00+02:00
weight: 1
draft: true
images: []
categories: ["wiskunde", "getallen", "1e middelbaar"]
tags: ["Optellen", "Aftrekken", "Vermenigvuldigen", "Delen", "Rekenen", "Bewerkingen"]
description: "Deze les is een korte herhaling van de basisbewerkingen: optellen,
aftrekken, vermenigvuldigen en delen. We bekijken aan de hand van voorbeelden nog eens
snel hoe dit precies werkt."
images: ['/lessen/wiskunde/rekenen_rationaal/rekenen_gehele_getallen/img/optelling.png', '/lessen/wiskunde/rekenen_rationaal/rekenen_gehele_getallen/img/aftrekking.png',
'/lessen/wiskunde/rekenen_rationaal/rekenen_gehele_getallen/img/vermenigvuldiging.png', '/lessen/wiskunde/rekenen_rationaal/rekenen_gehele_getallen/img/deling.png',
'/lessen/wiskunde/rekenen_rationaal/rekenen_gehele_getallen/img/optelling_met_negatieve_getallen.png']
---
Om moeilijke berekeningen succesvol op te lossen, is het belangrijk dat we kunnen **rekenen met gehele getallen**. Moeilijkere bewerkingen en concepten, 
zoals machten en vierkantswortels, bouwen hier namelijk op voort. We kunnen ook zeggen dat we werken in $\mathbb{Z}$,
de verzameling van de gehele getallen.

## Gehele getallen bij elkaar optellen

{{< svg "img/optelling.svg" "Een optelling bestaat uit termen die als resultaat een som geven. We gebruiken het plusteken." >}}

### Negatieve getallen
We kunnen ook negatieve getallen optellen. Als één van beide termen negatief is, dan trek je dit getal
af van de andere term. Zo krijg je $4$ wanneer je $6$ en $-2$ optelt.

{{< svg "img/optelling_negatief_getal.svg" "De optelling met een negatief getal, weergegeven op een getallenas." >}}

Als beide termen negatief zijn, dan tel je de **absolute waarden** van beide getallen op{{<mute " (dat zijn de getallen zonder teken) ">}} en plaats
je er een **minteken** voor. Zo krijg je $-5$ wanneer je $-2$ en $-3$ optelt. $\mid -2\mid  + \mid -3 \mid = 5$, met een minteken voor wordt dit $-5$.

{{< svg "img/optelling_negatieve_getallen.svg" "De optelling met twee negatieve getal, weergegeven op een getallenas." >}}

## Gehele getallen van elkaar aftrekken

{{< svg "img/aftrekking.svg" "Een aftrekking bestaat uit termen die als resultaat een verschil geven. We gebruiken het minteken." >}}

Een geheel getal aftrekken van een ander geheel getal betekent hetzelfde als zijn tegengestelde erbij optellen. Dus we kunnen
het voorbeeld herschrijven als:

$$10 + (-2) = 8$$

Merk op dat we $-2$ tussen haakjes hebben geschreven. Dit doen we om verwarring te voorkomen. We tellen het getal $-2$ op bij $10$.
{{< attention "Plus of min?" >}}
Zoals je in het voorbeeld hebt kunnen zien, kan het zijn dat we **verschillende tekens** na elkaar krijgen. Om
te bepalen of het uiteindelijk **'+'** of **'-'** wordt, moet je volgend schema onthouden:

1. $+\ (+) = +$
2. $+\ (-) = -$
3. $-\ (+) = -$
4. $-\ (-) = +$

Twee **verschillende tekens** geeft **'-'**, terwijl twee **dezelfde tekens** altijd **'+'** geeft.

{{< /attention >}}

## Gehele getallen vermenigvuldigen

{{< svg "img/vermenigvuldiging.svg" "Een vermenigvuldiging bestaat uit factoren die als resultaat een product geven. We gebruiken het maalteken." >}}

Een vermenigvuldiging is eigenlijk een manier om een **optelling van dezelfde getallen korter** te schrijven.

$$10 \cdot \orange{2} = \underbrace{10 + 10}_{\orange{2}\ \text{keer}} = 20$$

Welk teken denk je dat $3 \cdot (-2)$ zal hebben? Als je dit uitschrijft zoals hierboven, kan je dit makkelijk te weten komen!

$$\orange{3} \cdot (-2) = \underbrace{(-2) + (-2) + (-2)}_{\orange{3}\ \text{keer}} = -6$$

Ook een vermenigvuldiging met twee negatieve factoren kan je op deze manier schrijven. Je moet de getallen dan niet optellen,
maar **aftrekken**.

$$\orange{-3} \cdot (-4) = \underbrace{\green{-}(-4) - (-4) - (-4)}_{\orange{-3}\ \text{keer}} = 12$$

Nu vraag je je misschien af vanwaar de $\green{-}$ aan het begin komt. Eigenlijk kunnen we steeds een teken schrijven voor de eerst term,
maar bij de eerste twee voorbeelden maakt dit geen verschil. 

$$10 \cdot \orange{2} = \underbrace{\green{+}10 + 10}_{\orange{2}\ \text{keer}} = 20$$

$$\orange{3} \cdot (-2) = \underbrace{\green{+}(-2) + (-2) + (-2)}_{\orange{3}\ \text{keer}} = -6$$

### Negatieve getallen

Hieruit kunnen we besluiten dat als er een **even aantal mintekens** staat,
de uitkomst **positief** is. Als er een **oneven aantal mintekens** staat, dan is de uitkomst **negatief**.

## Gehele getallen delen

{{< svg "img/deling.svg" "Een deling bestaat uit een deeltal en een deler die als resultaat een quotiënt geven. We gebruiken het deelteken." >}}

Een deling is eigenlijk het omgekeerde van een vermenigvuldiging.
$10 : 2 = 5$ want $5 \cdot 2 = 10$. **De regels voor het teken** van de deling zijn hetzelfde
als de regels bij de vermenigvuldiging. Als er een **even aantal mintekens** staat,
dan is de uitkomst **positief**. Als er een **oneven aantal mintekens** staat, dan is de uitkomst **negatief**.

## Samengevat
{{< attention "Basisbewerkingen" >}}
Er zijn 4 basisbewerkingen in de wiskunde:

1. De **optelling**: $a + b$ bestaat uit **termen** en geeft een **som** als resultaat.
2. De **aftrekking**: $a - b$ bestaat uit **termen** en geeft een **verschil** als resultaat.
3. De **vermenigvuldiging**: $a \cdot b$ bestaat uit **factoren** en geeft een **product** als resultaat.
4. De **deling**: $\frac{a}{b}$ bestaat uit een **deeltal** $a$ en een **deler** $b$. Het resultaat noemt men 
   het **quotiënt**.

{{< /attention >}}