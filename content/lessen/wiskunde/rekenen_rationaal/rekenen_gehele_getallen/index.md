---
title: "Rekenen met gehele getallen"
date: 2020-06-21T15:00:00+02:00
weight: 1
draft: true
images: []
categories: ["wiskunde", "getallen", "1e middelbaar"]
tags: ["Optellen", "Aftrekken", "Vermenigvuldigen", "Delen", "Rekenen", "Bewerkingen"]
description: "Deze les is een korte herhaling van de basisbewerkingen: optellen,
aftrekken, vermenigvuldigen en delen. We bekijken aan de hand van voorbeelden nog eens
snel hoe dit precies werkt."
---
Om moeilijke berekeningen succesvol op te lossen, is het belangrijk dat je de **basisbewerkingen**
goed onder de knie hebt. Moeilijkere concepten, zoals machten en vierkantswortels, bouwen namelijk
voort op deze basisbewerkingen. Daarom dat we deze hier nog eens snel opfrissen.

## Optellen
$$\green{10} + \green{2} = \orange{12}$$

$\green{10}$ en $\green{2}$ zijn de **{{< class "termen" "green" >}}** van de optelling. Het resultaat $\orange{12}$ noemt men
de **{{< class "som" "orange" >}}** van de optelling. De '$+$' is het **plusteken**.

We kunnen ook negatieve getallen optellen. Stel dat je in de kelder van een gebouw staat. Dan ben je op niveau $\green{-1}$.
Als je dan $\blue{3}$ verdiepen stijgt, bevind je je op niveau $\orange{2}$. Je kan dit als een optelling schrijven:

$$\green{(-1)} + \blue{3} = \orange{2}$$

## Aftrekken
$$\green{10} - \green{2} = \orange{8}$$

Ook hier noemen we $\green{10}$ en $\green{2}$ de **{{< class "termen" "green" >}}**. Het resultaat $\orange{8}$ noemt men
het **{{< class "verschil" "orange" >}}** van de aftrekking. De '$-$' is het **minteken**.

Een geheel getal aftrekken van een ander geheel getal betekent hetzelfde als zijn tegengestelde erbij optellen. Dus we kunnen
het voorbeeld herschrijven als:

$$\green{10} + \green{(-2)} = \orange{8}$$

Merk op dat we $-2$ tussen haakjes hebben geschreven. Dit doen we om verwarring te voorkomen. We tellen het getal $-2$ op bij $10$.
{{< attention "Plus of min?" >}}
Zoals je in het voorbeeld hebt kunnen zien, kan het zijn dat we **verschillende tekens** na elkaar krijgen. Om
te bepalen of het uiteindelijk **'+'** of **'-'** wordt, moet je volgend schema onthouden:

1. $+\ (+) = +$
2. $+\ (-) = -$
3. $-\ (+) = -$
4. $-\ (-) = +$

Twee **verschillende tekens** geeft **'-'**, terwijl twee **dezelfde tekens** altijd **'+'** geeft.

{{< /attention >}}

## Vermenigvuldigen
$$\green{10} \cdot \green{2} = \orange{20}$$

$\green{10}$ en $\green{2}$ zijn de **{{< class "factoren" "green" >}}**. Het resultaat $\orange{20}$ noemt men
het **{{< class "product" "orange" >}}** van de optelling. De '$\cdot$' is het **maalteken**.

Een vermenigvuldiging is eigenlijk een manier om een optelling van dezelfde getallen korter te schrijven.

$$\green{10} \cdot \orange{2} = \underbrace{\green{10} + \green{10}}_{\orange{2}\ keer} = 20$$

{{< attention "Plus of min?" >}}
Ook bij de vermenigvuldiging moet je opletten met **het teken**. Als er een **even aantal mintekens** staat,
dan is de uitkomst **positief**. Als er een **oneven aantal mintekens** staat, dan is de uitkomst **negatief**.

{{< /attention >}}

## Delen
$$\green{10} : \orange{2} = \frac{\green{10}}{\orange{2}} = 5$$

We noemen $\green{10}$ het **{{< class "deeltal" "green" >}}** en $\orange{2}$ de **{{< class "deler" "orange" >}}** van de deling. Het resultaat $5$ noemt men
het **quotiënt**. De '$:$' is het **deelteken**, maar we gebruiken ook vaak een **breukstreep**.

Een deling is eigenlijk het omgekeerde van een vermenigvuldiging.
$\green{10} : \orange{2} = 5$ want $5 \cdot \orange{2} = \green{10}$. De regels voor het teken van de deling zijn hetzelfde
als de regels bij de vermenigvuldiging. Als er een **even aantal mintekens** staat,
dan is de uitkomst **positief**. Als er een **oneven aantal mintekens** staat, dan is de uitkomst **negatief**.

## Samengevat
{{< attention "Basisbewerkingen" >}}
Er zijn 4 basisbewerkingen in de wiskunde:

1. De **optelling**: $a + b$ bestaat uit **termen** en geeft een **som** als resultaat.
2. De **aftrekking**: $a - b$ bestaat uit **termen** en geeft een **verschil** als resultaat.
3. De **vermenigvuldiging**: $a \cdot b$ bestaat uit **factoren** en geeft een **product** als resultaat.
4. De **deling**: $\frac{a}{b}$ bestaat uit een **deeltal** $a$ en een **deler** $b$. Het resultaat noemt men 
   het **quotiënt**.

{{< /attention >}}