---
title: "Rekenen met gehele getallen"
date: 2020-06-21T15:00:00+02:00
weight: 1
draft: true
images: []
categories: ["wiskunde", "getallen", "1e middelbaar"]
tags: ["Optellen", "Aftrekken", "Vermenigvuldigen", "Delen", "Rekenen", "Bewerkingen"]
description: "Deze les is een korte herhaling van de basisbewerkingen: optellen,
aftrekken, vermenigvuldigen en delen. We bekijken aan de hand van voorbeelden nog eens
snel hoe dit precies werkt."
images: ['/lessen/wiskunde/rekenen_rationaal/rekenen_gehele_getallen/img/optelling.png', '/lessen/wiskunde/rekenen_rationaal/rekenen_gehele_getallen/img/aftrekking.png',
'/lessen/wiskunde/rekenen_rationaal/rekenen_gehele_getallen/img/vermenigvuldiging.png', '/lessen/wiskunde/rekenen_rationaal/rekenen_gehele_getallen/img/deling.png',
'/lessen/wiskunde/rekenen_rationaal/rekenen_gehele_getallen/img/optelling_met_negatieve_getallen.png']
---
Om later moeilijke berekeningen succesvol op te kunnen lossen, is het belangrijk dat we eerst leren **rekenen met gehele getallen**. Moeilijkere bewerkingen en concepten, 
zoals machten en vierkantswortels, bouwen namelijk voort op de bewerkingen van gehele getallen. Als symbool voor "de verzameling van de gehele getallen" gebruiken we $\mathbb{Z}$. Daarom zeggen we ook wel "rekenen in $\mathbb{Z}$" in plaats van "rekenen met gehele getallen".

## Gehele getallen bij elkaar optellen

{{< svg "img/optelling.svg" "Een optelling bestaat uit termen die als resultaat een som geven. We gebruiken het plusteken." >}}

Een optelling kunnen we visueel voorstellen op een **getallenas**. We beginnen op de $0$ van de getallenas en telkens we een optelling tegenkomen, zetten we een aantal stappen. Wanneer je bv. vanaf de $0$ **drie stappen naar rechts** gaat en je daarna nog eens
**twee stappen naar rechts** gaat, kom je uit op de $5$ van de getallenas. We kunnen dit schrijven als de som $3 + 2 = 5$.

{{< svg "img/optelling_getallenas.svg" "De optelling met twee positieve getallen, weergegeven op een getallenas" >}}

### Negatieve getallen
We kunnen ook negatieve getallen optellen. Als één van beide termen negatief is, dan trek je dit getal
af van de andere term. Zo krijg je $4$ wanneer je $6$ en $-2$ optelt. Je gaat eerst **zes sprongen naar rechts** en dan **twee sprongen naar links**.

{{< svg "img/optelling_negatief_getal.svg" "De optelling met een negatief getal, weergegeven op een getallenas." >}}

Als beide termen negatief zijn, dan tel je de **absolute waarden** van beide getallen op{{<mute " (dat zijn de getallen zonder teken) ">}} en plaats
je er een **minteken** voor. Zo krijg je $-5$ wanneer je $-2$ en $-3$ optelt. $\mid -2\mid  + \mid -3 \mid = 5$, met een minteken voor wordt dit $-5$.

Anders gezegd ga je eerst **twee sprongen naar links** en vervolgens nog eens **drie sprongen naar links**.

{{< svg "img/optelling_negatieve_getallen.svg" "De optelling met twee negatieve getallen, weergegeven op een getallenas." >}}

## Gehele getallen van elkaar aftrekken

De onderdelen van een aftrekking noemen we, net als bij een optelling, de **termen**. Tussen die termen noteren we een **minteken** en de uitkomst van de aftrekking is het **verschil**.

{{< svg "img/aftrekking.svg" "Een aftrekking bestaat uit termen die als resultaat een verschil geven. We gebruiken het minteken." >}}

Een geheel getal aftrekken van een ander geheel getal betekent hetzelfde als zijn tegengestelde erbij optellen. Dus we kunnen
het voorbeeld herschrijven als:

$$10 + (-2) = 8$$

Merk op dat we $-2$ tussen haakjes hebben geschreven. Dit doen we omdat "$10 + - 2$" nogal verwarrend en slordig is.

$10 - 2$ is dus hetzelfde als $10 + (-2)$, of: "zet tien sprongen naar rechts en twee naar links". Dan komen we inderdaad uit op $8$!

### Wat te doen met verschillende tekens?
Soms kom je uitdrukking tegens zoals $2 -(-4))$. Wat moet je doen met al deze tekens en hoe bepaal je de uitkomst? Daarvoor kan je je best een persoon
langs een getallenas voorstellen. 

Een **cijfer** vertelt ons het **aantal stappen** dat deze persoon zet. De richting {{< mute "(links of rechts)" >}} wordt bepaald
door het teken. We starten standaard naar rechts, zoals we ook van links naar rechts schrijven. Als we een **plusteken** tegenkomen in de uitdrukking, dan gaan we
verder **in dezelfde richting**. Komen we echter een **minteken** tegen, dan draaien we om een gaan we **in de andere richting** verder.

{{< svg "img/verschillende_tekens.svg" "Een persoon die langs de getallenas beweegt." >}}

De persoon die de bewerking hierboven uitvoert langs de getallenas begint dus met **twee stappen naar rechts** te zetten. Vervolgens draait hij zich om, waarna hij zich
nogmaals omdraait en dan **vier stappen (naar rechts)** zet.

## Gehele getallen vermenigvuldigen

{{< svg "img/vermenigvuldiging.svg" "Een vermenigvuldiging bestaat uit factoren die als resultaat een product geven. We gebruiken het maalteken." >}}

Een vermenigvuldiging is eigenlijk een manier om een **optelling van dezelfde getallen korter** te schrijven.

$$10 \cdot \orange{2} = \underbrace{10 + 10}_{\orange{2}\ \text{keer}} = 20$$

Een eenvoudige vermenigvuldiging als $10 \cdot 2$ heb je wellicht al enkele jaren geleden leren oplossen. Welk teken denk je dat $3 \cdot (-2)$ zal hebben? Als je dit uitschrijft zoals hierboven, kan je dit snel te weten komen!

$$\orange{3} \cdot (-2) = \underbrace{(-2) + (-2) + (-2)}_{\orange{3}\ \text{keer}} = -6$$

Ook een vermenigvuldiging met **twee negatieve factoren** kan je op deze manier schrijven. Je moet de getallen dan niet optellen,
maar **aftrekken**.

$$\orange{-3} \cdot (-4) = \underbrace{\green{-}(-4) - (-4) - (-4)}_{\orange{-3}\ \text{keer}} = 12$$

Nu vraag je je misschien af vanwaar de $\green{-}$ aan het begin komt. Eigenlijk kunnen we steeds een teken schrijven voor de eerst term,
maar bij de eerste twee voorbeelden maakt dit geen verschil. 

$$10 \cdot \orange{2} = \underbrace{\green{+}10 + 10}_{\orange{2}\ \text{keer}} = 20$$

$$\orange{3} \cdot (-2) = \underbrace{\green{+}(-2) + (-2) + (-2)}_{\orange{3}\ \text{keer}} = -6$$

### Negatieve getallen

Hieruit kunnen we besluiten dat als er een **even aantal negatieve factoren** zijn,
de uitkomst **positief** is. Als er een **oneven aantal negatieve factoren** zijn, dan is de uitkomst **negatief**.

> Nog niet overtuigd :thinking_face:? Bekijk de alinea *Wat te doen met verschillende tekens?* nog eens grondig!

## Gehele getallen delen

{{< svg "img/deling.svg" "Een deling bestaat uit een deeltal en een deler die als resultaat een quotiënt geven. We gebruiken het deelteken." >}}

Een deling is eigenlijk het omgekeerde van een vermenigvuldiging.
$10 : 2 = 5$ want $5 \cdot 2 = 10$. **De regels voor het teken** van de deling zijn hetzelfde
als de regels bij de vermenigvuldiging. Als er een **even aantal mintekens** staat,
dan is de uitkomst **positief**. Als er een **oneven aantal mintekens** staat, dan is de uitkomst **negatief**.

## Samengevat
{{< attention "Basisbewerkingen" >}}
Er zijn 4 basisbewerkingen in de wiskunde:

1. De **optelling**: $a + b$ bestaat uit **termen** en geeft een **som** als resultaat.
2. De **aftrekking**: $a - b$ bestaat uit **termen** en geeft een **verschil** als resultaat.
3. De **vermenigvuldiging**: $a \cdot b$ bestaat uit **factoren** en geeft een **product** als resultaat.
4. De **deling**: $\frac{a}{b}$ bestaat uit een **deeltal** $a$ en een **deler** $b$. Het resultaat noemt men 
   het **quotiënt**.

{{< /attention >}}
{{< attention "Verschillende tekens" >}}
Bij een **deling en vermenigvuldiging** geldt: 

Als er een **even aantal mintekens** staat, dan is de uitkomst **positief**. 
Als er een **oneven aantal mintekens** staat, dan is de uitkomst **negatief**.
{{< /attention >}}
