---
title: "Vectoren grafisch optellen"
date: 2019-09-18T08:04:17+02:00
weight: 3
draft: true
---
Vectoren kun je, net als getallen, bij elkaar optellen. Maar hoe gaat dat in zijn werk, zo [pijlen](../intro/#een-vector-is-een-pijl) bij elkaar optellen? In deze les leren we een manier om **vectoren op te tellen via een tekening**.

## Verplaatsingen optellen

We zagen in [een vorige les](../vectoriele_grootheden) dat verplaatsing een vectoriële grootheid is. We zullen daarom eerst kijken wat een logische manier is om twee verplaatsingen bij elkaar op te tellen. Die manier zullen we dan veralgemenen naar alle vectoren.

Stel dat we eerst een verplaatsing hebben die we $\vec{a}$ noemen en vervolgens een verplaatsing $\vec{b}$.

(tekening)

Aan welke vector is $\vec{a} + \vec{b}$ dan gelijk? Wel, we kijken **waar we vertrokken zijn en tekenen een vector naar waar we geëindigd zijn**. Dat is de som van de eerste verplaatsing en de tweede verplaatsing.

(illustratie)

We hoeven ons natuurlijk niet te beperken tot twee verplaatsingen. De som van vier verplaatsingen $\vec{a} + \vec{b} + \vec{c} + \vec{d}$, kunnen we op dezelfde manier doen. We kijken waar we begonnen zijn en tekenen een vector naar waar we eindigden.

(illustratie)

## Kop-staartmethode

Hierboven zagen we hoe we verplaatsingen kunnen optellen bij elkaar. Dit gaan we nu **veralgemenen naar alle soorten vectoren**, niet enkel verplaatsingen.

Als we twee vectoren willen optellen, plaatsen we de *staart* van de tweede vector aan de *kop*
van de eerste.

{{% svg "img/kopstaart_1.png" %}}

Vervolgens tekenen we een vector van de vrije staart naar de vrije kop. Die vector is de som van de twee vectoren.

{{% svg "img/kopstaart_2.png" %}}

Dit kunnen we veralgemenen naar het optellen van meerdere vectoren. Eerst plaatsen we alle vectoren kop-staart-gewijs achter elkaar en vervolgens tekenen we een vector van de vrije staart naar de vrije kop.

(illustratie)

Omdat we bij deze methode altijd een kop en een staart op elkaar leggen, noemen we dit de **kop-staartmethode**.

## Parallellogram-methode

Het gebeurt vaak dat twee vectoren met de staarten bij elkaar liggen. We zouden dan een van de vectoren kunnen verleggen naar de kop van de andere om de kop-staartmethode toe te passen, maar het kan ook eenvoudiger.

Bij de parallellogram-methode, krijgen we de som van twee vectoren door eerst de **staarten** op elkaar te leggen. Vectoren liggen echter al vaak met de staarten op elkaar, dus deze stap is vaak niet nodig.

{{% svg "img/parallellogram_1.png" %}}

Vervolgens **maken we een parallellogram van de vectoren**. We krijgen de
som van de vectoren door een vector te tekenen die **vertrekt vanuit de staarten en eindigt in de vrije
hoek** van het parallellogram.

{{% svg "img/parallellogram_2.png" %}}

Een nadeel van de parallellogram-methode is dat we meer dan twee vectoren enkel per twee kunnen optellen.

(illustratie)

De parallellogram-methode is dus vooral handig wanneer je twee vectoren wilt optellen die al met de staarten bij elkaar liggen.

## Samengevat

{{% attention "Kop-staartmethode" %}}

Bij de kop-staartmethode tekenen we de som van twee vectoren door de **staart van de ene vector aan de kop van de andere** te leggen. Vervolgens tekenen we een vector **van de vrije staart naar de vrije kop**.

(illustratie)

{{% /attention %}}

{{% attention "Parallellogram-methode" %}}

Bij de parallellogram-methode tekenen we de som van twee vectoren door de **staarten van de vectoren op elkaar te leggen**. Vervolgens maken we een **parallellogram van de vectoren** en tekenen we een vector **van de staarten naar de vrije hoek** van het parallellogram.

(illustratie)

{{% /attention %}}
