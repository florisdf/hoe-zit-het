---
title: "Getalwaarde van een veelterm"
date: 2019-11-05T07:44:36+02:00
weight: 5
draft: true
images: []
---
Wanneer een veelterm [variabelen](../variabelen) bevat, geeft de veelterm enkel een **beschrijving van een berekening**. De veelterm zegt enkel **hoe** je een uitkomst kan berekenen. Wanneer we echter de **variabelen vervangen** door getallen, kunnen we de veelterm uitrekenen. Zo krijgen we een **getalwaarde** van de veelterm.

## Een veelterm als een plan

Je kan een veelterm zien als een plan om een huisje te bouwen met LEGO:

(illustratie: huisje bouwen met legoblokjes a en b)

Het plannetje zelf zegt enkel hoe je de blokken moet leggen. Het toont de *structuur* van het huis, het is zelf geen huis. Stel dat we de volgende soorten blokjes in onze LEGO-verzameling hebben:

(illustratie met 4 blokjes)

Die 4 soorten noemen we de *verzameling* waaruit we mogen kiezen. Met wiskundige symbolen kunnen we dat als volgt noteren:

(illustratie met 4 blokjes als verzameling)

Omdat we $a$ en $b$ moeten kiezen uit die verzameling, zeggen we dat

(illustratie met $a \in $ en $b \in $ verzameling)

Stel dat we als $a$ een rood blokje kiezen en als $b$ een groen blokje. Dan ziet ons huisje er zo uit:

(illustratie)

We zouden ook een andere keuze kunnen maken voor $a$ en $b$ en zo een huis krijgen dat er iets anders uitziet:

(illustratie)

Zo zouden we nog even kunnen doorgaan en alle mogelijke huizen bouwen die we met onze blokken kunnen maken:

(illustratie met alle mogelijke huizen)

We zien dat alle huizen verschillend zijn, maar dat ze toch ook gelijkaardig zijn. De **structuur** van de huizen is namelijk identiek omdat ze met hetzelfde plannetje gemaakt zijn.

## De getalwaarde berekenen

We hebben ons plannetje gebruikt om een echt huis te maken. Een veelterm kan je vergelijken met zo'n plannetje. Door in een veelterm de **variabelen te vervangen** door getallen, krijgen we een **getalwaarde** van de veelterm. Net zoals we een echt huis kregen wanneer we de LEGO-blokken op de juiste plaatsen legden.

(illustratie met analogie tussen huisje en veelterm)

Stel dat je de volgende veelterm hebt:

$$-2\orange{x}^2 + 3\orange{x} - 1$$

Die veelterm bevat één {{% class "variabele" "orange" %}}, namelijk $\orange{x}$. Stel dat we de getalwaarde van de veelterm willen berekenen voor $\orange{x = 2}$. Dan moeten we elke $\orange{x}$ vervangen door $\orange{2}$:

$$-2\cdot\orange{2}^2 + 3\cdot\orange{2} - 1$$

Vervolgens rekenen we uit:

\begin{split}
    -2\cdot\orange{2}^2 + 3\cdot\orange{2} - 1 &= -2 \cdot 4 + 6 - 1\\\\\
    &= - 8 + 5\\\\\
    &= - 3
\end{split}

We vinden dat de **getalwaarde** van de veelterm $-2x^2 + 3x - 1$ voor $x = 2$ **gelijk is aan $-3$**.