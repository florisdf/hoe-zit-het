---
title: "Getalwaarde van een veelterm"
date: 2019-11-05T07:44:36+02:00
weight: 3
draft: true
images: []
---

Wanneer een veelterm [variabelen](../variabelen) bevat, geeft de veelterm enkel een **beschrijving van een berekening**. De veelterm zegt enkel **hoe** je een uitkomst kan berekenen. Wanneer we echter de **variabelen vervangen** door getallen, kan de veelterm ook gelijk worden aan een getal. In deze les leren we hoe we zo een **getalwaarde van een veelterm** kunnen berekenen.


## De getalwaarde berekenen

Om een getalwaarde van een veelterm te berekenen, nemen we de volgende stappen:

1. Vervangen elke variabele door een getal
2. Je krijgt een bewerking met enkel getallen. **Reken die bewerking uit**.

Je berekent altijd de Getalwaarde van een veelterm **voor bepaalde waarden van de variabelen** in de veelterm. Stel bijvoorbeeld dat we de volgende veelterm hebben:

$$-5ab^2 + 3a$$

Als we hier een getalwaarde van willen berekenen, moeten we eerst zeggen **voor welke waarden van $a$ en $b$** we dat willen doen. We kunnen bijvoorbeeld de **getalwaarde voor $\orange{a=2}$ en $\geen{b=-1}$ bepalen**:

$$-5\orange{a}\green{b}^2 + 3\orange{a} = -5\cdot\orange{2}\green{(-1)}^2 + 3\cdot \orange{2} $$

> ⚠️ Merk op dat we de $\green{-1}$ **tussen haakjes** hebben gezet wanneer we $\green{b}$ erdoor vervingen

Door in een veelterm de **variabelen te vervangen** door getallen, krijgen we een **getalwaarde** van die veelterm. Stel dat je de volgende veelterm hebt:

$$-2\orange{x}^2 + 3\orange{x} - 1$$

Die veelterm bevat één {{% class "variabele" "orange" %}}, namelijk $\orange{x}$. Stel dat we de getalwaarde van de veelterm willen berekenen voor $\orange{x = 2}$. Dan moeten we elke $\orange{x}$ in de veelterm vervangen door $\orange{2}$:

$$-2\cdot\orange{2}^2 + 3\cdot\orange{2} - 1$$

Vervolgens rekenen we uit:

\begin{split}
    -2\cdot\orange{2}^2 + 3\cdot\orange{2} - 1 &= -2 \cdot 4 + 6 - 1\\\\\
    &= - 8 + 5\\\\\
    &= - 3
\end{split}

We vinden dat de **getalwaarde** van de veelterm $-2x^2 + 3x - 1$ voor $x = 2$ **gelijk is aan $-3$**.

## 

## Samengevat

{{% attention "Getalwaarde van een veelterm" %}}
De **getalwaarde** van een veelterm vind je als volgt:

1. Vervang iedere variabele in de veelterm door de gegeven getallen;
2. Reken uit.
{{% /attention %}}