---
title: "Wat is een veelterm?"
date: 2019-11-05T07:44:36+02:00
weight: 1
draft: true
images: []
---
Een veelterm {{% mute "(of polynoom)" %}} krijg je wanneer je letterlijk **veel termen** hebt, dus meer dan één term. Een **term is een deel van een optelling**. Als we bijvoorbeeld hebben

$$1 + 2 + 4$$

dan zijn er drie termen: $1$, $2$ en $4$. Maar stel dat we nu

$$1 + 2 - 4$$

hebben, wat zijn dan de termen? Wel, we kunnen dat herschrijven als een optelling:

$$1 + 2 \orange{+ (-4)}$$

dus er zijn ook drie termen: $1$, $2$ en $\orange{-4}$.

## Een term met vermenigvuldigingen

Vaak zullen er letters in een veelterm zitten. Die **letters noemen we de variabelen** omdat ze eigenlijk verschillende getallen tegelijk voorstellen.

(illustratie)

Een term zelf kan gerust bestaan uit een vermenigvuldiging van meerdere getallen of letters. Die getallen of letters zijn dan de **factoren** van de term.

(illustratie)

De getallen die bij een letter staan, noemen we de **coëfficiënten**.

(illustratie)

## Variabelen met een exponent

De variabelen kunnen ook een bepaalde exponent hebben. Die **exponent moet een natuurlijk getal** zijn, anders is er geen sprake van een veelterm.

(illustratie)


## Veeltermen met één variabele
In veel gevallen zal een veelterm maar één variabele bevatten, bijvoorbeeld $x$. We spreken dan over *een veelterm in $x$*.

(illustratie)
