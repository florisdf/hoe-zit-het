---
title: "Wat is een variabele?"
date: 2019-11-08T09:01:12+01:00
weight: 1
draft: true
images: []
---
Pas wanneer een veelterm **variabelen** bevat, kunnen we veeltermen gaan
gebruiken in de echte wereld. Voor we veeltermen gaan bestuderen, is het dus
belangrijk om te begrijpen wat variabelen juist zijn.

## Waarom hebben we variabelen nodig?

Mensen gebruiken dagelijks wiskunde om problemen op te lossen. Een heel
eenvoudig voorbeeld is het berekenen van de oppervlakte van een rechthoek. Stel
dat Maria en Dirk willen berekenen hoeveel tapijt ze in hun nieuwe
rechthoekige living moeten leggen.

(illustratie)

Dan moeten ze eerst weten wat de lengte en de breedte is van de living. Eens ze
die gemeten hebben, vinden ze de oppervlakte als volgt:

$$\text{oppervlakte} = \orange{\text{lengte}}\cdot \blue{\text{breedte}}$$

En zonder dat we het goed en wel beseffen, hebben we maar liefst *drie
variabelen* opgeschreven: $\text{oppervlakte}$, $\orange{\text{lengte}}$ en
$\blue{\text{breedte}}$. De variabelen helpen ons om **het verband** tussen de
lengte, breedte en oppervlakte van de living op te schrijven, zelfs wanneer
Maria en Dirk nog niets gemeten hebben.

Het handige aan variabelen is dus dat je **niet hoeft te weten aan welke
getallen ze precies gelijk zijn**. Door de verbanden tussen verschillende
variabelen uit te drukken, kunnen we formules opstellen die ons helpen om
problemen op te lossen.

## Altijd een element van een verzameling

Een variabele stelt altijd *iets* voor, zoals een afmeting in het geval van
Maria en Dirk. Dat *iets* is altijd een **element van een bepaalde
verzameling**. De afmetingen van een living zijn bijvoorbeeld altijd positieve
reÃ«le getallen. We zeggen dat

\begin{split}
    \text{oppervlakte} &\in \mathbb{R}^+\\\\\
    \orange{\text{lengte}} &\in \mathbb{R}^+\\\\\
    \blue{\text{breedte}} &\in \mathbb{R}^+\\\\\
\end{split}

Of korter:

$$\text{oppervlakte},~\orange{\text{lengte}},~\blue{\text{breedte}} \in \mathbb{R}^+$$

Het kan bijvoorbeeld niet dat de lengte van de living een negatief getal zou
zijn, zoals $-5~\si{m}$.

## Gebruik symbolen voor variabelen

Het wordt lastig om altijd "$\text{oppervlakte}$" , "$\orange{\text{lengte}}$" en
"$\blue{\text{breedte}}$" te schrijven. Daarom gaan we onze variabelen **afkorten**.
Dat kunnen we bijvoorbeeld doen met **een letter**, zoals $A$ voor de
oppervlakte, $\orange{l}$ voor de lengte en $\blue{b}$ voor de breedte. Onze
formule wordt dan ook veel eenvoudiger om te schrijven:

$$A = \orange{l} \cdot \blue{b}$$

Een variabele stellen we zoals hierboven vaak voor met **een letter**. Soms
gebruiken we ook **Griekse letters** zoals $\alpha$, $\beta$ of $\gamma$.
Griekse letters gebruiken we meestal om hoeken aan te duiden, of voor bepaalde
grootheden in de fysica zoals
[massadichtheid](/lessen/fysica/grootheden_eenheden/formules_omvormen).

Maar het hoeft natuurlijk niet altijd zo saai te zijn. Niets houdt je tegen om
**emoji's** te gebruiken als variabele, zoals :dog:, :elephant: of
:straight_ruler:.

## Een variabele invullen

Vanaf we de waarde van een variabele kennen, kunnen we die waarde gaan
**invullen**. Dat betekent dat we de **variabele vervangen door die waarde**.
Stel dat Maria en Dirk hun living hebben opgemeten en ze vinden een lengte van
$\orange{5~\si{m}}$ en een breedte van $\blue{4~\si{m}}$.

(illustratie)

Nu kunnen ze de variabelen $\orange{l}$ en $\blue{b}$ invullen in de formule
voor de oppervlakte:

\begin{split}
    A &= \orange{l} \cdot \blue{b}\\\\\
    \Leftrightarrow A &= \orange{5~\si{m}} \cdot \blue{4~\si{m}}\\\\\
    \Leftrightarrow A &= 20~\si{m}^2
\end{split}

We vinden dat wanneer de variabele $\orange{l=5~\si{m}}$ en de variabele
$\blue{b=4~\si{m}}$, dat dan de variabele
$A$ {{% mute "(de oppervlakte)" %}} gelijk is aan $20~\si{m}^2$.

(illustratie)
