---
title: "Veeltermen vereenvoudigen"
date: 2019-11-05T07:44:36+02:00
weight: 2
draft: true
images: []
---

Voor we een veelterm beginnen gebruiken, zorgen we er best voor dat we hem zo kort mogelijk schrijven. Dat bespaart ons schrijfwerk achteraf en zorgt ervoor dat we eenvoudiger gelijkenissen tussen veeltermen kunnen ontdekken. Het vereenvoudigen van een veelterm doe je zo:

1. Werk de haakjes uit in elke eenterm;
2. Vereenvoudig alle eentermen;
3. Tel de gelijksoortige eentermen bij elkaar op.

## Haakjes uitwerken

Soms staat een factor van een term in een veelterm tussen haakjes. Voor we een veelterm gaan vereenvoudigen, werken we eerst alle haakjes uit.

De uitdrukking die tussen haakjes staat kan zelf een eenterm of een veelterm zijn.

(illustratie)

Wanneer de **uitdrukking tussen haakjes een eenterm** is, mag je de **haakjes gewoon weglaten**. Dat mag omdat de vermenigvuldiging in $\mathbb{R}$ associatief is en we ervan uitgaan dat alle variabelen reÃ«le {{% mute "($\in \mathbb{R}$)" %}} of rationale {{% mute "($\in \mathbb{Q}$)" %}} getallen zijn.

(illustratie)

Let wel op wanneer er een minteken tussen haakjes staat. Dat **minteken breng je naar voor in de term** en combineer je vooraan met het toestandsteken dat er al stond.

(illustratie)

Wanneer de **uitdrukking tussen haakjes een veelterm** is, probeer je eerst die veelterm apart te vereenvoudigen. Wanneer die niet vereenvoudigbaar meer is, pas je de **distributieve eigenschap** toe.

(illustratie)


## Eentermen vereenvoudigen

Vanaf er geen haakjes meer zijn in de termen van de veelterm, gaan we **alle eentermen vereenvoudigen**. Meer details hierover vind je in de les over het [vereenvoudigen van eentermen](../vereenvoudig_eenterm).


## Gelijksoortige eentermen optellen

Wanneer alle eentermen in een veelterm vereenvoudigd zijn, moet je de **[gelijksoortige eentermen](../eenterm/#gelijksoortige-eentermen) optellen** bij elkaar. Dat doe je door de **coÃ«fficiÃ«nten op te tellen** en het **lettergedeelte te laten staan**.

(illustraties)

We maken hier eigenlijk gebruik van de distributieve eigenschap in $\mathbb{R}$ die zegt dat de vermenigvuldiging distributief is over de optelling in $\mathbb{R}$.

(illustratie)

## Termen rangschikken

Eens je de eentermen hebt vereenvoudigd en de gelijksoortige eentermen hebt opgeteld, is de veelterm vereenvoudigd. ğŸ™Œ Om de veelterm mooi voor te stellen, zullen we echter vaak als laatste stap de termen in de veelterm rangschikken.

Dat kan je op verschillende manieren doen. De meest gebruikelijke manier is om de termen volgens **dalende [graad van de eentermen](../eenterm#graad-van-een-eenterm)** te rangschikken.

(illustratie)

We kunnen ook kiezen om enkel naar de graad van een bepaalde variabele te kijken. Zo zouden we de termen bijvoorbeeld kunnen rangschikken volgens dalende graad in $x$ of volgens stijgende graad in $y$:

(illustratie)

## Veeltermen met letterexponenten

## Samengevat
{{% attention "Veeltermen vereenvoudigen" %}}
Een veelterm kan je als volgt vereenvoudigen:

1. Werk alle haakjes uit
2. Vereenvoudig alle eentermen
3. Tel de gelijksoortige eentermen op

Ten slotte zullen we vaak de termen op een bepaalde manier rangschikken, bijvoorbeeld volgens dalende graad van de eentermen.
{{% /attention %}}
